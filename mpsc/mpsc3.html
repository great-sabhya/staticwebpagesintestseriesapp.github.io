
    <p><span style="color: magenta"><b>राज्यसेवा पूर्व परीक्षा – अभ्यासक्रम :</b></span><br />
      <p>
        या परीक्षेचा अभ्यासक्रम आयोगाने निश्चित केला आहे. हा पॅटर्न ब‍ऱ्‍याच अंशी यूपीएससीसारखा आहे. <br>
        अभ्यासक्रम आणि त्याचे स्वरूप- पूर्व परीक्षेसाठी प्रत्येकी २०० गुणांच्या दोन प्रश्नपत्रिका असतील. दोन तास वेळ असेल. <br> 
        या प्रश्नपत्रिका वस्तुनिष्ठ बहुपर्यायी (मराठी व इंग्रजीत) असतील.
      </p>
      <p><b>पेपर- एक (गुण २००-दोन तास)</b></p>
      <p>राज्य, राष्ट्रीय, आंतरराष्ट्रीय स्तरावरील महत्त्वपूर्ण चालू घडामोडी. भारताचा इतिहास (महाराष्ट्राच्या विशेष संदर्भासह) आणि भारतीय राष्ट्रीय चळवळ.</p>
      <p>महाराष्ट्र, भारत आणि जगाचा भूगोल- भौतिक, सामाजिक आणि आर्थिक.</p>
      <p>महाराष्ट्र व भारत- राज्यव्यवस्था आणि शासन- राज्यघटना, राजकीय व्यवस्था, पंचायती राज, शहरी प्रशासन, शासकीय धोरणं, हक्कविषयक घडामोडी आदी </p>
      <p>आर्थिक आणि सामाजिक विकास- शाश्वत विकास, गरिबी, समावेशन, लोकसंख्याविषयक मुद्दे, सामाजिक धोरणे इत्यादी पर्यावरणीय परिस्थिती, जैव विविधता, हवामान बदल यामधील सर्वसामान्य मुद्दे, सामान्य विज्ञान</p>
      <p>(रसायनशास्त्र, भौतिकशास्त्र, जीवशास्त्र)</p>
      <p>
        <b>पेपर- दोन (गुण २००- दोन तास)</b><br />
        <br />
        <span style="color: magenta"><b>इंटरपर्सनल स्किल्स (कम्युनिकेशन स्किलसह) :</b></span>
      </p>
      <p>
        तर्कशुद्ध युक्तिवाद आणि मीमांसा/पृथ:करण क्षमता (लॉजिकल रिझनिंग आणि अॅनालिटिकल अॅबिलिटी), <br> निर्णय क्षमता व प्रश्नांची उकल (डिसिजन मेकींग आणि प्रॉब्लेम सॉल्व्हिंग), <br> सामान्य बुद्धिमापन क्षमता (जनरल मेंटल एबिलिटी),
        बेसिक न्यूमरसी, डेटा इंटरप्रिटेशन (चार्ट, ग्राफ, टेबल्स) (दहावीचा स्तर असेल), <br> इंग्रजी व मराठी भाषा आकलन क्षमता- कॉम्प्रिहेन्शन स्किल (दहावी स्तर)
      </p>
      <p>
        <span style="color: magenta"><b>कॉम्प्रिहेन्शन :</b></span>
      </p>
      <p>
        यात आकलन क्षमतेची परीक्षा घेतली जाते. उता‍ऱ्यावरील प्रश्न, पॅराग्राफ
        उलटेसुलटे करुन त्याची संगती लावणे, वाक्यरचना ओळखणे, योग्य शब्दाची निवड
        करणे, समानार्थी-विरुद्धार्थी शब्द लिहीणे अशा अनेक गोष्टी त्यात येतात.
      </p>
      <p>
        <span style="color: magenta"
          ><b>लॉजिकल रिझनिंग आणि अनॅलॅटिकल अबिलिटी :</b></span
        >
      </p>
      <p>
        यामध्ये एखाद्या गोष्टीचा तर्कशुद्ध विचार करण्याची क्षमता जोखली जाते. दोन
        विधानांचा परस्परसंबंध, त्यावरचे अनुमान काढावे लागतात.
      </p>
      <p>
        <span style="color: magenta"
          ><b>डिसिजन मेकिंग आणि प्रॉब्लेम सॉल्व्हिंग :</b></span
        >
      </p>
      <p>
        प्रशासकीय अधिकारी म्हणून काम करताना सतत विविध प्रश्नांना-समस्यांना सामोरे जावे लागते. त्यावेळी समस्येचा सर्वांगीण विचार करून योग्य, <br> 
        अधिकाधिक जनतेला उपयोगी ठरेल, असा निर्णय घ्यावा लागतो. यातील काही प्रश्न हे क्षमतेची चाचपणी करणारे असतील.
      </p>
      <p>
        <span style="color: magenta"><b>जनरल मेंटल एबिलिटी :</b></span>
      </p>
      <p>
        आत्तापर्यंत सामान्य अध्ययनाच्या पेपरमध्ये या घटकाचा समावेश असे. आता नवीन
        पेपर (पेपर दोन) मध्ये याचा समावेश आहे.
      </p>
      <p>
        काळ, काम, वेग, गुणोत्तर, कोडिंग, डिकोडिंग, प्रोबॅबिलिटी, घड्याळ, कॅलेंडर,
        दिशा आदींवर आधारित प्रश्न असतात.
      </p>
      <p>
        <span style="color: magenta"
          ><b>बेसिक न्यूमरसी आणि डेटा इंटरप्रिटेशन :</b></span
        ><br />
        यात आकड्यांमधील संबंध ओळखून क्रम किंवा रिक्त स्थानं भरणे, लसावि/मसाविवर आधारित प्रश्न, सरासरी, वयांचे गुणोत्तर नफा-तोटा, क्षेत्रफळ, <br> 
        आकारमान, प्रोबॅबिलिटी आदींवर आधारित प्रश्नांचा समावेश होतो.
      </p>
      <p>
        डेटा इंटरप्रिटेशनमध्ये आकृती, ग्राफ, टेबल्स याचे आकलन करणे अपेक्षित असते.
        कॉम्प्रिहेन्शन तसेच न्यूमरसीचे प्रश्न हे दहावीस्तराचे असतात.
      </p>
    </div>
  </div>
  
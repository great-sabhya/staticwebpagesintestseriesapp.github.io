<h1>भारतीय व्हॉईसरॉयचा कार्यकाल बद्दल माहिती भाग 1</p>
<div><strong><span style="color: #800000; font-size: 14pt;">1. लॉर्ड कॅनिंग (सन 1858-62)</span></strong></div>
<ul>
<li>फेब्रुवारी <strong>1856</strong> मध्ये लॉर्ड कॅनिंगने लॉर्ड डलहौसीकडून गव्हर्नर जनरल पदाची सुत्रे हातात घेताच सन <strong>1857</strong> च्या उठावाला सुरवात झाली. लॉर्ड कॅनिंगने मोठ्या कौशल्याने व धैर्याने हा उठाव दडपून टाकला. सन <strong>1858</strong> मध्ये इंग्लंडची राणी व्हिक्टोरिया हिने एक जाहीरनामा पास केला.</li>
<li>राणीच्या जाहीरनाम्यानुसार ईस्ट इंडिया कंपनीचे भारतातील राज्यकारभाराचे अधिकार इंग्लंडच्या राणीकडे गेले.</li>
<li>कंपनीच्या गव्हर्नर जनरलला व्हॉईसरॉयचा (इंग्लंडच्या राजाचा प्रतीनिधी) दर्जा देण्यात आला. लॉर्ड कॅनिंग हा भारताचा पहिला व्हॉईसरॉय होय.</li>
<li>सन <strong>1861</strong> मध्ये ब्रिटिश पार्लमेंटने भारतीय उच्च न्यायालयाचा कायदा पास केला. या कायद्यानुसार मद्रास (1862), मुंबई <strong>(1862)</strong> व कलकत्ता <strong>(1862)</strong> या ठिकाणी उच्च न्यायालयाने स्थापन करण्यात आली.</li>
<li>सन <strong>1860</strong> मध्ये इंडियन पिनल कोड लागू करण्यात आले.</li>
</ul>
<div><strong><span style="color: #800000; font-size: 14pt;">2. लॉर्ड मेयो (सन 1869-72)</span></strong></div>
<ul>
<li>लॉर्ड मेयोने भारतीय जनतेविषयी सुधारणावादी दृष्टीकोण स्विकारून अनेक महत्वपूर्ण सुधारणा केल्या.</li>
<li>लॉर्ड मेयोच्या काळात भारतात जनगणना पद्धतीला सुरुवात झाली. भारताची पहिली जनगणना सन <strong>1872</strong> मध्ये करण्यात आली. त्यानंतर भारतात दर दहा वर्षानी जनगणना करण्याची प्रक्रिया सुरू झाली.</li>
<li>सन <strong>1870</strong> मध्ये लॉर्ड मेयोने एका ठरावाव्दारे प्रांतांना निश्चित स्वरूपाची रक्कम अनुदान देण्याची आणि त्या अनुदानची रक्कम खर्च करण्याचे प्रांतांना स्वतंत्र दिले. त्याने केलेल्या या सुधारणेमुळे लॉर्ड मेयोला भारतीय आर्थिक विकेंद्रीकरणाचा जनक असे म्हणतात.</li>
<li>सन <strong>1870</strong> मध्ये भारत व इंग्लंड यांच्या दरम्यान तांबडया समुद्रातून समुद्रतार टाकण्यात आली. या घटनेमुळे भारत इंग्लंड या दोन देशात थेट संदेश वहन सुलभतेने होऊ लागले. याच काळात सुवेझ कालवा बांधून पूर्ण झाल्यामुळे इंग्लंड आणि भारत या दोन राष्ट्रातील प्रवासाचा वेळ कमी झाला.</li>
</ul>
<div><strong><span style="font-size: 14pt; color: #800000;">3. लॉर्ड लिटन (सन 1876 ते 1880)</span></strong></div>
<ul>
<li>लॉर्ड डलहौसीनंतर भारतात सर्वोच्च अधिकारपदी आलेला लॉर्ड लिटनहा दुसरी साम्राज्यावादी विचारसरणीचा व्यक्ती होय. लॉर्ड लिटनची ही कारकीर्द भारताच्या इतिहासात जुलमी लिटनशाही म्हणून ओळखली जाते.</li>
</ul>
<p><strong><span style="color: #ff0000;">भारतभर दुष्काळ:-</span></strong></p>
<ul>
<li>सन <strong>1876</strong> ते <strong>1878</strong> या काळात म्हैसूर, हैदराबाद, मध्यप्रदेश, पंजाब, मद्रास व मुंबई या सर्व प्रांतांत मोठया प्रमाणात दुष्काळ पडला होता. लॉर्ड लिटनने या दुष्काळावर उपाययोजना सुचविण्याकरिता सर रिचर्ड स्ट्रेचे समिती नेमली. या समितीच्या शिफाररसीवर आधारित लिटनने उपाययोजना केल्या परंतु तोपर्यंत बरीच मनुष्यहानी झाली होती. यामुळे लॉर्ड लिटनला भारतीय लोकांच्या रोषाला बळी पडावे लागले.</li>
</ul>
<p><strong><span style="color: #ff0000;">दिल्ली दरबार:-</span></strong></p>
<ul>
<li>सन <strong>1876</strong> मध्ये ब्रिटिश पार्लमेंटने एका कायद्याव्दारे इंग्लंडच्या राणीला प्रदान करण्यात आलेल्या कैसर-ए-हिंद या पदवीची घोषणा करण्याकरिता लिटनने दिल्ली येथे शाही दरबार भरविला.</li>
</ul>
<div><strong><span style="color: #800000; font-size: 14pt;">4. लॉर्ड रिपन (सन 1880 ते 1884)</span></strong></div>
<ul>
<li>भारतीय इतिहासात उदारामतवादी रिपन म्हणून ओळखला जातो.</li>
</ul>
<p><strong><span style="color: #ff0000;">पहिला फॅक्टरी अॅक्ट:-</span></strong></p>
<ul>
<li>भारतातील कारखान्यामध्ये काम करणार्‍या कामगारांची परीस्थिती सुधारण्यासाठी लॉर्ड रिपनने सन <strong>1881</strong> मध्ये पहिला भारतीय फॅक्टरी अॅक्ट पास केला.</li>
</ul>
<p><strong><span style="color: #ff0000;">स्थानिक स्वराज्य संस्थेचा जनक:-</span></strong></p>
<ul>
<li>लॉर्ड रिपनने सन <strong>1882</strong> मध्ये स्थानिक स्वराज्य संस्थेचा कायदा केला. यामुळे रिपनला स्थानिक स्वराज्य संस्थेचा जनक म्हणतात.</li>
</ul>
<p><strong><span style="color: #ff0000;">शिक्षण पद्धतीत सुधारणा:-</span></strong></p>
<ul>
<li>सन <strong>1882</strong> मध्ये लॉर्ड रिपनने सर विल्यम हंटर समिती नेमली होती. या समितीने केलेल्या शिफारसीमुळे शिक्षणव्यवस्थेतील सरकारी नियंत्रणे कमी होऊन भारतात खाजगी शिक्षण संस्था काढण्यास चालना मिळाली व त्यांना अनुदान देण्याची पद्धत अंमलात आली.</li>
</ul>




<div><strong><span style="color: #800000; font-size: 14pt;">5. लॉर्ड डफरिन (सन 1884 ते 1888)</span></strong></div>
<ul>
<li>लॉर्ड रिपननंतर लॉर्ड डफरिनची भारताचा व्हॉईसरॉय म्हणून नियुक्ती करण्यात आली. सर अॅलन ह्युमच्या प्रयत्नामुळे सन <strong>1885</strong> मध्ये व्हॉईसरॉय लॉर्ड डफरिनच्या काळात मुंबईत राष्ट्रीय काँग्रेसची स्थापना झाली.</li>
</ul>
<div><strong><span style="color: #800000; font-size: 14pt;">6. लॉर्ड कर्झन (सन 1899 ते 1905)</span></strong></div>
<ul>
<li>लॉर्ड कर्झनचा कार्यकाल भारताच्या इतिहासामध्ये कर्झनशाही म्हणून ओळखला जातो. लॉर्ड कर्झने त्याच्या काळात खालील सुधारणा केल्या.</li>
</ul>
<p><span style="color: #ff0000;"><strong>शेतीविषयक सुधारणा:-</strong> </span></p>
<ul>
<li>शेतकर्‍यांना सवलतीच्या दरात कर्जपुरवठा व्हावा म्हणून कर्झनने <strong>1904</strong> मध्ये सहकारी पतपेढी कायदा पास केला. पुसा येथे कृषी संशोधन संस्थेची स्थापना आणि नागपूर, पुणे व कानपुर या ठिकाणी कृषी महाविद्यालये सुरू केली.</li>
</ul>
<p><span style="color: #ff0000;"><strong>पोलिस विभागातील सुधारणा:-</strong> </span></p>
<ul>
<li>सन <strong>1902</strong> मध्ये प्रत्येक प्रांताकरिता सी.आय.डी. (गुन्हा अन्वेषण विभाग) स्थापना करण्यात आली व पोलिसांना प्रशिक्षण देण्याची योजना लागू केली.</li>
</ul>
<p><span style="color: #ff0000;"><strong>प्राचीन स्थारक कायदा:-</strong> </span></p>
<ul>
<li>भारतातील प्राचीन स्मारकाचे रक्षण करण्याकरिता सन <strong>1904</strong> मध्ये प्राचीन स्मारक कायदा पास केला. सांची येथील स्तूप, अंजिठा, वेरूळची लेणी यांच्या दुरूस्तीकरिता खर्च मंजूर केला.</li>
</ul>
<p><strong><span style="color: #ff0000;">बंगालची फाळणी:-</span></strong></p>
<ul>
<li>साम्राज्यवादी विचारसरणीच्या कर्झनने राष्ट्रीय सभेतील सदस्यांमध्ये फुट पाडण्याकरिता केवळ प्रशासकीय सोयीचे कारण पुढे करुन बंगालच्या फाळणीची घोषणा केली. <strong>19 जुलै 1905</strong> रोजी फाळणीची योजना जाहीर करण्यात आली आणि <strong>16 ऑक्टोबर 1905</strong> रोजी ही योजना अंमलात आली. या दिवशी बंगाल प्रांताचे पुर्व बंगाल व पश्चिम बंगाल असे दोन स्वतंत्र प्रांत करण्यात आले.</li>
</ul>
<div><span style="color: #800000;"><strong><span style="font-size: 14pt;">7. लॉर्ड मिंटो (सन 1905 ते 1910)</span></strong></span></div>
<ul>
<li>लॉर्ड मिंटो नंतरचा काळ भारतीय इतिहासामध्ये राजकीय जागृतीचा काळ म्हणून ओळखला जातो.</li>
</ul>
<p><span style="color: #ff0000;"><strong>मुस्लिम लीगची स्थापना:-</strong> </span></p>
<ul>
<li>लॉर्ड मिंटो यांच्या सल्ल्यानुसार डिसेंबर <strong>1906</strong> मध्ये डाक्का येथे नवाब सलीमुल्लाखान यांच्या अधक्ष्यतेखाली मुस्लिम लीगची स्थापना करण्यात आली.</li>
</ul>
<p><span style="color: #ff0000;"><strong>मोर्ले मिंटो सुधरणा कायदा:-</strong> </span></p>
<ul>
<li>भारतमंत्री लॉर्ड मोर्ले व व्हॉईसरॉय मिंटो विचार विर्मशातून भारतीय कायदेमंडळाच्या सुधारणेबाबत एक विधेयक तयार करण्यात आले. हे विधेयक मोर्ले-मिंटो सुधारणा कायदा <strong>1909</strong> म्हणून ओळखले जाते. या कायद्यानुसार मुस्लिम लोकांना जातीय मतदार संघ मंजूर करण्यात आले.</li>
</ul>
<div><strong><span style="color: #800000; font-size: 14pt;">8. लॉर्ड हार्डिंग (सन 1910 ते 1916)</span></strong></div>
<p><span style="font-size: 14pt;"><strong><span style="color: #800080;">लॉर्ड हार्डिंगच्या काळातील सुधारणा:</span></strong></span></p>
<p><span style="color: #ff0000;"><strong>दिल्ली दरबार:-</strong> </span></p>
<ul>
<li>ब्रिटनचे राजे पंचम जॉर्ज यांनी सन <strong>1911</strong> मध्ये भारताला भेट दिली. त्यांच्या भारत भेटीप्रीत्यर्थ दिली येथे बोलविण्यात आलेल्या शाही दरबारात भाषण करतांना त्यांनी बंगालची फाळणी रद्द केल्याची व भारताची राजधानी कलकत्ता येथून दिल्ली येथे स्थलांतरित करण्यात येत असल्याची घोषणा केली.</li>
</ul>
<p><strong><span style="color: #ff0000;">दिली कट:-</span></strong></p>
<ul>
<li>सन <strong>1912</strong> मध्ये भारताची राजधानी कलकत्त्यावरून दिल्लीला हलविण्यात आली. राजधानी स्थलांतरित करण्याच्या प्रसंगी व्हॉईसरॉय लॉर्ड हार्डिंग दिल्लीत प्रवेश करीत अवधबिहारी बोस नावाच्या क्रांतिकारकाने हार्डिंगच्या हत्तीवर बॉम्ब फेकला. यामध्ये हार्डिंग वाचला पण, हत्ती हाकणारा माणूस मात्र ठार झाला. ही गोष्ट दिली कट म्हणून ओळखली जाते.</li>
</ul>


<body style="text-align: center; color: green; background-color: whitesmoke;">
    

<h1 style="text-align: center;"><strong>7 Most Common Signs of Laziness</strong></h1>
<h2>निष्क्रिय लोकांची 7 लक्षणे&nbsp;</h2>
<p><strong>7 Most Common Signs of Laziness :</strong> स्वप्न बघितली पाहिजे त्याशिवाय ती पूर्ण कशी करता येतील ,पण अति
    स्वप्नाळूपणा सुद्धा प्रगतीला घातक आहे. <br> <br>
    आजच्या युवापिढीमध्ये नव्या स्वप्नांना उराशी बाळगून नुसते हवेत गोळीबार करणाऱ्यांची एक फळीच निर्माण झालेली आहे.
    <br><br>
    स्वप्न बघणे किंवा आपल्या भविष्यातील स्थितीचा मोहक मनोरा मनामध्ये बांधणे काही गैर नाही, गैर एवढेच आहे की काहींना हे
    मनोरे मनातल्या मनातच बांधताना आपण सर्व काही मिळवले याची खात्री पटते. <br><br>
    मग वास्तव परिस्थिती समोर आली की ही मंडळी आपली तलवार म्यान करून गुमान मागच्या मागेच पसार होण्यात शुरत्व दाखवतात.<br>
    <br>
    त्यासाठी वास्तव परिस्थितीचे भान न ठेवता केलेला कोणताही अवाजवी विचार किंवा अपेक्षा त्याला प्रयत्नांची जोड न
    दिल्यामुळे एखाद्या गुलाबाच्या फुलाप्रमाणे आपण रोज सुकताना पाहतो. <br><br>

    आणि शेवटी हळूच त्या गुलाबाच्या पाकळ्या काळाबरोबर गळायला सुरुवात झाली की अशा स्वप्न-वीरांचा एक अधोगतीचा व
    नैराश्येचा काळ सुरू होतो . <br><br>
    मग यातून बाहेर पडताना त्यांची होणारी दमछाक आणि घरच्यांचे अपेक्षांचे त्याचबरोबर
    वाढत्या वयाचा दबाव यांना अपयशाच्या खाईत ढकलून देतो. <br><br>म्हणून आपण जे स्वप्न बघतो किंवा आपल्याला
    जीवनात जे काही मिळवायचे आहे ते मिळवताना आपण क्रियाशील असले पाहिजे ,आपल्याला
    वास्तवतेची जाण आणि परिस्थितीचे भान असायला हवे तरच आपल्या हातून काहीतरी वाखाण्याजोगे कार्य होऊ शकेल. <br><br>
    त्यासाठी पुढील सवयींना तुमच्या जीवनात थारा देऊ नका.
</p>
</div>


<h3><strong>7 Most Common Signs of Laziness</strong></h3>



<h3>1.&nbsp;अति स्वप्नाळूपणा : </h3>



<p>स्वप्न बघा ते यशाचे गमक आहे पण त्याचा अतिरेक मात्र करू नका.स्वप्न बघणे हा एक यशाच्या मार्गातील सुरुवातीचा टप्पा आहे
    पण त्या स्वप्नांना जोपर्यंत कर्तृत्वाची जोड मिळत नाही तोपर्यंत त्या स्वप्नांना काहीच अर्थ नसतो. काही लोकांना ही
    स्वप्नांची रंजक दुनिया फार आवडते .त्यांना त्यातून बाहेर पडावेसे वाटत नाही पण या रंजक दुनियेचा वास्तव जगाशी काडीचाही
    संबंध नसतो.स्वप्नांना सत्यात उतरवण्यासाठी वास्तव जग आणि आपली स्वप्ने यांचा मेळ घालण्याचा प्रामाणिक प्रयत्न जोपर्यत
    आपण करत नज तोपर्यंत ही स्वप्ने स्वप्नेच राहतात.&nbsp;</p>



<h3>2.&nbsp;आळस&nbsp; :</h3>



<p>आळस हा असा गोंडस शब्द आहे की जो सर्वानाच हवाहवासा आणि रोजच्या परवलीचा वाटतो.प्रथम दर्शनी तो फारसा वाईट नसून त्याचे
    सवयींमध्ये रूपांतर झाले की त्याचे भयावह रूप तुमच्या भविष्य काळाला मारक ठरल्याहीवाय राहत नाही.म्हणून कोणत्याही कामाचा
    कंटाळा न करता त्या कामाचे तुमच्या जीवनातील आणि यशाच्या मार्गातील महत्व ओळखून प्रयत्नवादी राहा.रोज सकाळी उठताना
    अलार्म लावण्याची सवय काही काळापुरती ठीक आहे त्यानंतर तुम्हाला त्याची गरज पडता कामा नये,कारण अलार्म फक्त तुमच्या
    शरीराला जागे करू शकतो आळशी मनाला नाही.&nbsp; &nbsp;</p>



<h3> 3.&nbsp;चालढकल करण्याची वृत्ती&nbsp; &nbsp;</h3>



<p> आजचे काम उद्यावर आणि उद्याचे काम परवावर ढकलून आपण कामाचे डोंगर आपल्यापुढे निर्माण करत आहोत याची जणीव ठेवली पाहिजे.
    जस जशी तुमची ही चालढकल करण्याची वृत्ती बळावत जाईल तशी त्या डोंगराची उंची दिवसेंदिवस वाढत जाईल.मग तुम्ही कितीही
    प्रयत्न केला तरी हा डोंगर चढणे तुम्हाला अशक्यप्राय होऊन बसेल.त्यासाठी आधीच खबरदारी घ्या.&nbsp;</p>



<h3>4.&nbsp;निराशावादी असणे &nbsp; </h3>



<p>थोड्याशा संकटांना घाबरून पळून जाण्याने तुम्ही त्या संकटातून बाहेर पडत नाही तर आणखीनच आत ओढल्या जाता.मग निर्माण
    होणाऱ्या निराशेतून बाहेर न पडल्यामुळे बरीच तरुण मंडळी वाममार्गाला लागून स्वतःचे आयुष्य उध्वस्त करून घेतात आणि मग
    परिस्थीला दोषी ठरवून मोकळे होतात.म्हणून निराशावादी लोकांपासून आणि विचारांपासून दूर रहा.&nbsp;</p>



<h3>5.&nbsp;नियोजनाचा अभाव. </h3>



<p>कोणतेही लक्ष साध्य करण्यासाठी नियोजन पूर्वक प्रयत्न करणे महत्वाचे असते त्याशिवाय केलेलं कोणताही काम शेवटाला जात
    नाही.नियोजन न करताच एखाद्या कार्याला सुरुवात करणे म्हणजे पायलट नसलेल्या विमानात बसण्यासारखे आहे,तुम्ही फक्त आकाशात
    उडत राहाल पण कुठेच पोहचणार नाही.आपले असे होऊ नये असे वाटत असेल तर आधीच सखोल विचार करून त्यानुसार टप्प्याटप्प्याने
    नियोजनाचा आराखडा आखत काम करण्याची सवय बाळगा ,यश तुमचेच आहे.&nbsp;</p>



<h3>6.&nbsp;वास्तविक जगाचे भान नसणे. &nbsp;</h3>



<p>वास्तवीक परिस्थितीचे भान न ठेवता केलेली अवास्तव कल्पना जर योग्य प्रयत्नांची जोड मिळाली नाही तर ती नुसती कल्पनाच बनून
    राहते. अशीच काहिशी लोकांची वृत्ती असते,त्यांना आपल्या अवतीभवती के चाललेय याचे काहीच भान नसते. ते नुसते स्वप्न
    पाहण्यात दनग असतात,त्यांच्या स्वप्नात दिसणारी प्रत्येक गोष्ट खरोखर घडेल असे मानून कोणतीही कृती न करता ते तसेच स्वप्न
    बघत राहतात आणि पदरी पडते ती फक्त निराशा. जोपर्यंत कल्पनांना अतूट आत्मविश्वासाची, प्रयत्नांची, नियोजनाची जोड मिळत
    नाही तोपर्यंत ठरवलेले कोणतेच कार्य सिद्ध होत नाही.म्हणून स्वप्नांच्या मोहक दुनियेत गर्ग न होता त्याला वास्तविकतेचे
    भान द्या,यश तुमचेच आहे.&nbsp;</p>



<h3>7.&nbsp;आत्मविश्वासाचा अभाव. &nbsp;</h3>



<p>स्वतःच्या कर्तृत्वावर जर तुम्हाला शंका येत असेल आणि तुमचा आत्मविश्वास समोरची परिस्थिती पाहून जर डगमगत असेल तर तुम्ही
    अपयशाकडे वाटचाल करत आहात हे लक्षात घ्यावे.आत्मविश्वास ही यशाची चावी आहे,आणि ती प्रयत्नवादी व स्वतःच्या मनगटावर
    विश्वास असणाऱ्या व्यक्तीलाच मिळालेली असते.ज्या महाराष्ट्रात आपण राहतो त्या महाराष्ट्राला अनेक शूर वीरांची परंपरा
    लाभलेली आहे ,त्यांच्या कार्याच्या नुसत्या कथा वाचून भागणार नाही तर त्यांनी आत्मसाद केलेला आत्मविश्वास जोपर्यंत
    आमच्या अंगी रुजनार नाही तोपर्यंत आमच्या हातून कोणतेही विलक्षण पराक्रमी कार्य घडणार नाही.&nbsp; </p>



<p>धन्यवाद !!</p>
</body>
<h1>

    पहिल्या प्रयत्नात एमपीएससी(MPSC) मध्ये कसे उत्तीर्ण व्हावे?
</h1>

<p style="color: green;">


प्रत्येकाचं स्वप्न असतं ,प्रत्येक विद्यार्थ्यांला वाटत असतं की पहिल्या प्रयत्नात यश मिळावं. आणि हे वाटणं स्वाभाविक आहे. <br>
 परंतु स्पर्धा बघता महाराष्ट्र लोकसेवा आयोगाच्या जागा 600 ते 1000 कमी जास्त असू शकतात. आणि यासाठी लाखो विद्यार्थी परीक्षा देतात. <br>
  त्यातील 30% विद्यार्थी हे परीक्षा द्यायची म्हणून सहजरित्या देतात. 30% विद्यार्थी थोडाफार अभ्यास झालेला असतो. 20% विद्यार्थी हे नुकतेच नव्याने अभ्यासाला लागलेले असतात. <br>
  आणि परीक्षा देतात. आणि राहिलेले 20% विद्यार्थी यांच्यामध्ये खऱ्या अर्थाने स्पर्धा असते. आणि याच प्रकारातील मुले यशस्वी होतात. म्हणजे मागील 2 ते 5 वर्षांपासून तयारी करत असतात.<br>
पहिल्या प्रयत्नात आपण नक्कीच यशस्वी होऊ शकता. यासाठी आपण आधी परीक्षेच्या अभ्यासक्रमाचा परिपूर्ण अभ्यास आणि प्रश्नपत्रिका सराव झालेला असेल तर नक्की आपण यशस्वी होऊ शकता. <br>
यासाठी आपण बेसिक पासून तयारी करून अभ्यासाचे सूक्ष्म नियोजन करून अभ्यासात नियमितता ठेवल्यास आपण नक्कीच यशस्वी होऊ शकता.<br>
सर्वात महत्त्वाचे परीक्षा कोणतीही असो. त्या परीक्षेची परिपूर्ण तयारी झाली असल्यास नक्कीच यश मिळेल.<br>
स्पर्धा परीक्षा म्हटलं की स्पर्धा आलीच नावातच स्पर्धा हा शब्द आहे. त्यामुळे आपण करत असलेल्या परीक्षेची तयारी परिपूर्ण केल्यास आपण नक्की स्पर्धेत टिकाल आणि यश प्राप्त कराल.<br>
<br>
स्पर्धा परीक्षेचा अभ्यास कसा करावा? exam study tips <br>
सर्वप्रथम आपले ध्येय कोणते आहे. म्हणजे आपण कोणत्या परीक्षेची तयारी करणार आहात. स्पर्धा परीक्षेमध्ये खूप साऱ्या वेगवेगळ्या पदाच्या परीक्षा येतात.<br>
परंतु जवळपास स्पर्धा परीक्षेचे काही विषयांचा कॉमन अभ्यास करावा लागतो.
उदा. चालू घडामोडी , इंग्रजी ,मराठी व्याकरण इ.

प्रथम आपण वर्षभरात कोणकोणत्या परीक्षा देणार आहोत, आपले लक्ष काय आहे. हे ठरवल्यास अभ्यास सुरुवात करायला सोपे जाईल, म्हणजेच आपले लक्ष आपल्या डोळ्यासमोर असेल.<br>


परीक्षेचा अभ्यासक्रम कोणता आहे. कोणते विषय आहेत. त्यातील घटक  उपघटक कोणते? याचे मायक्रो नियोजन Planning करा. <br>

यासाठी मागील 3 वर्षाच्या प्रश्न पत्रिकांचा question paper अभ्यास करून विषय व विषयातील घटकांची व्याप्ती किती हे ठरवा व त्यानुसार नियोजन करा. परीक्षेचा अभ्यासक्रम सतत डोळ्यासमोर राहील अशाच ठिकाणी चिकटवा.<br>


परिक्षा कोणतीही असो अगदी शिपाई पासून ते UPSC पर्यंत अभ्यास परिपूर्ण च करा. म्हणजे आपणास कोठेच अडथळे येणार नाही. अभ्यासक्रम माहीत झाल्यानंतर संदर्भ पुस्तके Books निवडा.<br>
यासाठी तुम्ही जर नवीन असाल तर ठोकळ्याचा अभ्यास न करता बेसिक पाठ्यपुस्तक वापरा. त्यामध्ये NCERT , SCERT चे इ.5 वी ते 12 वी संबंधित विषय त्यानंतर त्या त्या विषयाचे संदर्भ पुस्तके निवडा.<br>


<br>

संदर्भ पुस्तके <br>

संदर्भ पुस्तके निवडताना यशस्वी झालेल्या कर्मचारी/अधिकारी यांचा सल्ला घ्या. किंवा तुम्ही गुगल , youtube च्या माध्यमातून याबाबत माहिती घ्या. कारण संदर्भ पुस्तके घेण्याची घाई करू नका.<br>
बाजारात असंख्य पुस्तके आहेत. त्यामुळे गोंधळून न जाता चर्चा करूनच पुस्तके निवडा. एकदा पुस्तके खरेदी केली की ते आपले सोबती बनवा. तेच तुम्हाला तुमची योग्य मार्ग दाखवणार आहेत.<br>


बेसिक पाठ्य पुस्तक व संदर्भ पुस्तक वाचन सुरू करण्याआधी परीक्षेला किती वेळ आहे. त्यानुसार अभ्यासक्रम डोळ्यासमोर ठेवून प्रत्येक विषयाचे नियोजन तयार करा. अभ्यासाचे वेळापत्रक बनवा.<br>
कठीण/सोपा वाटणारा विषयाला समान वेटेज द्या.

दिनचर्या ठरवा. तुमचा दिवसभरात कोणत्या वेळेला अभ्यास चांगला होतो. ती वेळ स्वतः च ओळखा आणि अभ्यासाला लागा.<br>


Notes नोट्स काढा त्या रिव्हिजन करायला कामा येतात. आणि नोट्स काढल्यानंतर विषय चांगला समजतो. वेळ कमी असेल तर पुस्तकातच अंडर line करा. पॉईंट लिहून ठेवा.<br>


मागील प्रश्न पत्रिका सोडवा. विषयाचा अभ्यास झाल्यानंतर च प्रश्न पत्रिका सोडवायला घेतल्यास चांगले.<br>


नियमितपणे एक ते दोन चांगल्या दर्जाचे वृत्तपत्र news paperवाचा.<br>


अभ्यास करताना रोज सकाळी अभ्यासक्रम त्यातील घटक डोळ्यासमोर ठेवा. यामुळे आपल्याला जे आवश्यक आहे. त्यावरच लक्ष केंद्रित राहील.<br>


अजून एक महत्त्वाचे चांगला अभ्यास स्मरणात राहण्यासाठी नियमितपणे योगा, प्राणायाम करावे. हेल्दी आहार घ्यावा. भरपुर पाणी प्यावे . <br>
कंटाळा वाटेल तेव्हा सकारात्मक व्हिडिओ ,पुस्तके,गोष्टी वाचाव्यात यामुळे प्रेरणा मिळते. एक प्रकारची ऊर्जा निर्माण होते.<br>


अशा प्रकारे मायक्रो नियोजन केल्यास अभ्यासाचा कंटाळा येणार नाही. आणि आपण योग्य दिशेने जाऊन आपले यश संपादन करू.
<br>

MPSC, UPSC स्पर्धा परीक्षा साठी पुस्तके कोणती ?<br>


बेसिक संकल्पना चांगल्या प्रकारे समजून घेण्यासाठी इ. 5 वी ते 12 वी चे अभ्यासक्रमानुसार  ncert, scert संबंधित पुस्तके text books उदा.इतिहास,भूगोल,विज्ञान…… बेसिक basic concept पुस्तकांचा अभ्यास करणे खूप गरजेचे आहे. <br>
याबाबत तुम्ही ऐकलच असेल ते पुस्तके तुम्हाला balbharati text books बालभारती च्या संकेतस्थळावर (1 ली ते 8वी पर्यंत चे) मिळतील परंतु माझा सल्ला असा राहील की तुम्ही 5 वी ते 8 वी चे पुस्तके प्रत्यक्ष<br>
तुमच्या जवळच्या शाळेत जाऊन मिळवा.किंवा कुटुंबामध्ये कोणी शिक्षक असेल त्यांच्याकडून घ्या. आणि 9 वी ते 12 वीची पुस्तके तुम्हाला कोणत्याही स्टोर मध्ये मिळतील.<br>


त्यानंतर संदर्भ पुस्तके घेण्याआधी जे यशस्वी झालेत त्यांच्याशी चर्चा करा. कारण प्रत्येक विषय निहाय वेगवेगळ्या पब्लिशर चे संदर्भ वापरावे लागतात. यासाठी मागील दोन वर्षांच्या mpsc परीक्षेच्या प्रश्न पत्रिकेचा अभ्यास करा.<br>
विश्लेषण करा. पुस्तकातील भाषा बघा आणि मगच संदर्भ पुस्तक निवडा. यासाठी सर्वोत्तम मार्ग म्हणजे यशस्वी विद्यार्थ्यांचे अनुभव आणि मागील प्रश्न पत्रिका यांचा एकत्रित अभ्यास करूनच पुस्तके निवडा.<br>
याबाबत youtube वर खूप व्हिडिओ आहेत. गुगल सर्च करा.<br>


आपणास शुभेच्छा !

</p>
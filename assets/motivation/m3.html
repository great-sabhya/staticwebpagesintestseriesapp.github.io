<body style="text-align: center; background-color: whitesmoke; color: green;">
    <h1><span style="font-family: 'verdana' , sans-serif;"><span
                style="color: #cc0000; font-size: x-large;">PROCRASTINATION : एक आजार व त्यावरील उपाय</h1>

<div style="text-align: justify;"><span style="color: blue; font-size: large;">PROCRASTINATION&nbsp;</span><span style="color: red; font-size: large;"> &nbsp; &nbsp;</span>म्हणजेच चालढकल करण्याची मानवी प्रवृत्ती होय.आजच्या घडीला सर्वच क्षेत्रात काम करणाऱ्या लोकांना हा आजार किंवा एकप्रकारची सवय जडलेली आपल्याला दिसेल.कमी अधिक प्रमाणात आपणही या सवयीला बांधील असल्याचे तुमच्या लक्षात येईल.काही अंशी हि सवय ठीक आहे पण तिचा अतिरेक झाला तर मात्र आपल्याला नाहक त्रास सहन करावा लागू शकतो.बऱ्याच लोकांना <b><span style="font-family: &quot;verdana&quot; , sans-serif;">procrastination</span><span style="font-family: &quot;helvetica neue&quot; , &quot;arial&quot; , &quot;helvetica&quot; , sans-serif;"> </span></b>( चालढकल ) व आळस यात अंतर किंवा फरक जाणवत नाही आणि तो फार धूसर आहे.आजचे काम उद्यावर ढकलणे ,टाळाटाळ करणे ,कामापासून दूर पळणे,कामाची भीती वाटणे&nbsp; या सवयींचा समावेश <span style="font-family: &quot;verdana&quot; , sans-serif;"><b>procrastination </b></span>मध्ये होतो तर काम करण्याची इच्छा नसणे हा आळस आहे.दोन्ही समस्या सवयीचा भाग झाल्यास गंभीर रूप धारण करू शकतात.म्हणून त्यावर वेळीच उपाय करणे आवश्यक आहे .खालील काही पद्धतीने आपण काम करून हि सवय मोडीत काढू शकतो..</div>
<div style="text-align: left;"></div>
<h3 style="text-align: left;">१.ध्येय निश्चित करून त्याची कालमर्यादा ठरवा.</h3>
<blockquote style="text-align: justify;"><p>पप्रत्येक कामाला सुरुवात करताना आपण हे काम कशासाठी हाती घेतले आहे याचे नियोजन करून ध्येय निश्चिती करा व त्यासाठी एक कालमर्यादा स्वतःवर ठरवून कामाला लागा.या मर्यादेच्या आतच ते काम आटोपण्याचा प्रामाणिक प्रयत्न करा.असे केले तर काम वेळेत पूर्ण होईल.</p></blockquote>
<h3 style="text-align: left;">२.कामाचे लहान लहान भागांत विभाजन करा.</h3>
<blockquote style="text-align: justify;"><p>हाती घेतलेलं काम पूर्ण करताना त्याचे विशिष्ट भागांत असे विभाजन करून प्रत्येक भागाला लागणारा वेळ व कामाचे स्वरूप ठरवून घ्या,आणि एक एक भाग पूर्ण करून संपूर्ण काम नेमून दिलेल्या वेळेत पूर्ण झाल्याचे तुमच्या लक्षात येईल.भागांत विभाजन केल्यामुळे तुम्हाला कामाचे ओझे जाणवणार नाही व कामात सुसूत्रता येऊन तुमची प्रगती तुम्हाला मोजता येईल.</p></blockquote>
<h3 style="text-align: left;">३.कामाचे वेळापत्रक तयार करा.</h3>
<blockquote style="text-align: justify;"><p>वेळापत्रक हे कामाचे स्वरूप पाहून तयार करा.काही कामांसाठी तुम्हाला वर्षाचे ,सहामाही किंवा माहेवार वेळापत्रक बनवावे लागेल.या वेळापत्रकाचे नंतर आठवडी नियोजन करून त्यासाठी प्रत्येक दिवसाला कराव्या लागणाऱ्या कामांची यादी बनवून त्यानुसार कामाचे ध्येय ठरवून&nbsp; कार्यारंभ करा.&nbsp;</p></blockquote>
<h3 style="text-align: left;">४.काम पूर्ण झाल्यानंतर मिळणाऱ्या आनंदाची कल्पना करा.</h3>
<blockquote style="text-align: justify;"><p>तुम्ही करत असलेले काम पूर्ण झाल्यानंतर तुम्हाला काय करायला आवडेल किंवा कुठे फिरायला जायला आवडेल या गोष्टींची कल्पना नेहमी मनात करून कामाला लागा.त्यामुळे तुम्ही करत असलेले काम तुम्हाला रटाळवाणे वाटणार नाही व एक वेगळीच उर्जा तुमच्या अंगात संचारेल.</p></blockquote>
<h3 style="text-align: left;">५.भीतीवर विजय मिळवा.</h3>
<blockquote style="text-align: justify;"><p>बरीचशी कामे अशी असतात जी करताना तुम्हाला भीती वाटू शकते आणि ते काही अंशी ठीकही आहे.पण हि भीती तुमच्या कामात अडथळा बनायला उशीर लागत नाही म्हणून कामाची भीती मनातून काढून काम पूर्ण केल्यानंतर होणाऱ्या फायद्याचे किंवा आनंदाचे चित्र मनामध्ये कोरून कामाला हात घाला व काम तडीस न्या.</p></blockquote>
<h3 style="text-align: left;">६.रोजचे काम रोज करा.</h3>
<blockquote style="text-align: justify;"><p>आजचे काम उद्यावर ढकलून तुम्ही तुमच्यासमोर उद्यासाठी कामाचा डोंगर तयार करून ठेवाल त्यापेक्षा प्रत्येक दिवसासाठी ठरवलेले काम त्याच दिवशी पूर्ण करण्याचा प्रयत्न करून आजचे काम उद्यावर ढकलण्याची सवय मोडीत काढा.दर आठवड्यासाठी कामाचे नियोजन पत्र तयार करून त्यानुसार दर दिवसासाठी कामाची यादी बनवून कामे केल्यास सोयीचे होते.</p></blockquote>
</div>
</body>
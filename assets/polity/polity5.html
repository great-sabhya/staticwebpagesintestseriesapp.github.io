
<h2 class="has-text-align-center">ग्रामपंचायत &#8211; Grampanchayt Marathi Notes Download</h2>

<ul><li>महाराष्ट्रात 27,993 ग्रामपंचायती आहेत.</li><li>सातारा जिल्ह्यात सर्वात जास्त म्हणजे 1400 हुन अधिक ग्रामपंचायती आहेत.</li><li>10,000 पेक्षा कमी लोकसंख्या असलेल्या गावात ग्रामपंचायत असते.</li><li>डोंगराळ भाग वगळता किमान 300 ते 500 लोकसंख्या असलेल्या गावात ग्रामपंचायत स्थापन करता येते.</li><li>लहान-लहान दोन-तीन गावांसाठी &#8216;ग्रुप ग्रामपंचायत&#8217; अस्तित्वात असते.</li></ul>

<ol><li><strong>ग्रामपंचायत रचना व सदस्य संख्या</strong></li></ol>

<ul><li>ग्रामपंचायतीत कमीत कमी 7 व जास्तीत जास्त 17 सदस्य असतात.</li><li>ग्रामपंचायतीत सदस्यांची संख्या लोकसंख्येवर अवलंबून असते.</li><li>ग्रामपंचायतीत 50% जागा महिलांसाठी राखीव असतात.</li><li>ग्रामपंचायतीत एकूण सदस्यांच्या 27% जागा मागासवर्गीयांसाठी राखीव असतात.</li><li>ग्रामपंचायत सदस्यांची निवड प्रभाग (वॉर्ड) नुसार होते.</li><li>प्रत्येक प्रभागात म्हणजे वॉर्ड मध्ये 2 किंवा 3 सदस्य असतात.</li><li>मुदत : ग्रामपंचायतीचा कार्यकाळ हा 5 वर्षांचा असतो.</li><li>ग्रामपंचायतीत लोकसंख्येच्या प्रमाणात खालीलप्रमाणे सदस्य असतात.</li></ul>

<ol start="2"><li><strong>ग्रामसभा</strong></li></ol>

<ul><li>गावातील 18 वर्षांवरील सर्व स्त्री-पुरुष मिळून &#8216;ग्रामसभा&#8217; तयार होते.</li><li>ग्रामसभेपुढे प्रत्येक वर्षाचे अंदाजपत्रक व विकासाच्या योजना मंजुरीसाठी ठेवण्यात येतात.</li><li>ग्रामसभेच्या वर्षातून 4 ते 6 बैठका घ्याव्या लागतात.</li><li>ग्रामसभेच्या बैठका न झाल्यास सरपंचाला पदमुक्त व्हावे लागते.&nbsp;</li><li>ग्रामपंचायतीला जादा अधिकार देण्याच्या दृष्टीने ग्रामपंचायत कायद्यात सुधारणा केली आहे.</li></ul>

<ol start="3"><li><strong>सरपंच व उपसरपंच</strong></li></ol>

<ul><li>ग्रामपंचायतीतील सदस्य आपल्यापैकी एकाची आरक्षणानुसार &#8216;सरपंच&#8217; म्हणून निवड करतात.</li><li>ग्रामपंचायतीचे सदस्य आपल्यापैकी एकाची &#8216;उपसरपंच&#8217; म्हणून निवड करतात.</li><li>सरपंच हा ग्रामपंचायतीच्या सभांचा व ग्रामसभेचा अध्यक्ष असतो.</li><li>उपसरपंच सरपंचाला कामात मदत करतो.</li></ul>

<ol start="4"><li><strong>मासिक सभा</strong></li></ol>

<ul><li>ग्रामपंचायतीला महिन्यातून कमीत कमी एक सभा बोलावणे बंधनकारक आहे.</li><li>सभेला निम्म्यापेक्षा जास्त सदस्य उपस्थित राहणे आवश्यक आहे.</li><li>जिल्हा परिषद स्थायी समिती, तालुका पंचायत समिती व जिल्हा परिषदेचे मुख्य कार्यकारी अधिकारी यांनी मागणी केल्यास ग्रामपंचायतीची खास सभा बोलवावी लागते.</li></ul>

<ol start="5"><li><strong>ग्रामसेवक</strong></li></ol>

<ul><li>शासकीय प्रतिनिधी म्हणून ग्रामपंचायतीचे कार्यालयीन कामकाज व दैनंदिन व्यवहार चालवण्यासाठी शासनामार्फत &#8216;ग्रामसेवक&#8217; ची नेमणूक केली जाते.</li><li>ग्रामसेवक हा ग्रामपंचायतीचा सचिव असतो.</li><li>ग्रामसेवक ग्रामपंचायतीच्या सभांचे आणि ग्रामसभांचे इतिवृत्तांत लिहीत असतो.</li><li>ग्रामसेवक हा जिल्हा परिषदेच्या ग्रामविकास खात्याचा तृतीय श्रेणीतील सेवक असतो.</li><li>ग्रामसेवकाची बदली, बढती, नेमणूक करण्याचा अधिकार जिल्हा परिषदेच्या मुख्य कार्यकारी अधिकाऱ्याला असतो.</li></ul>

<ol start="6"><li><strong>ग्रामपंचायतीची कामे</strong></li></ol>

<ul><li>गावातील रस्ते बांधणे, दुरुस्त करणे, स्वछता राखणे.</li><li>सांडपाण्याचा निचरा करणारी व्यवस्था करणे.</li><li>गावात दिवाबत्तीची सोय करणे.</li><li>वैद्यकीय उपचाराची सोय करणे.</li><li>जन्म-मृत्यूची नोंद ठेवणे.</li><li>घरफाळा, पाणीपट्टी आकारणे आणि वसूल करणे.</li><li>गावाला नियमित , सुरळीत आणि शुद्ध पाण्याचा पुरवठा करणे.</li><li>सार्वजनिक स्वच्छता ठेवणे.</li><li>गावाची यात्रा भरवणे. त्यासाठी कर आकारणे.</li><li>शासनाच्या विविध योजना राबवणे. (कृषी विभाग कडून येणाऱ्या विकास योजना , पशुसंवर्धन, दुग्धशाळा, समाज कल्याण, ग्रामीण उद्योग, वने, गायराने, वृक्षारोपण, इत्यादी.)</li></ul>

<ol start="7"><li><strong>सरपंचाची कामे</strong></li></ol>

<ul><li>मासिक सभा, ग्रामसभा बोलावणे.</li><li>ग्रामपंचायतीच्या ठरावांची अंमलबजावणी करणे.</li><li>पुढील वर्षासाठी अंदाजपत्रक बनवणे.</li><li>विकास कामांची कार्यवाही करणे.</li><li>शासनाच्या विविध योजना राबविणे.</li></ul>

<ol start="8"><li><strong>ग्रामपंचायतीच्या उत्पन्नाची साधने</strong></li></ol>

<ul><li><strong>शासकीय अनुदान- </strong>विविध योजनांचा अंतर्गत मिळणारे शासकीय अनुदान</li><li><strong>कर- </strong>घरफाळा, पाणीपट्टी, आरोग्य कर, दिवाबत्ती कर, करमणूक कर, इत्यादी</li><li>मोकळ्या जागांवरील कर, बाजार किंवा यात्रा कर, इमारत भाडे, इत्यादी</li></ul>

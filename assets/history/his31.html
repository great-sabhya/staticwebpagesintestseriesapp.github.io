<h1>भारतीय व्हॉईसरॉयचा कार्यकाल बद्दल माहिती भाग 2</p>


<div><span style="color: #800000; font-size: 14pt;"><strong>9. लॉर्ड चेम्सफोर्ड (सन 1916 ते 1921)</strong></span></div>
<ul>
<li>लॉर्ड हार्डिंगनंतर लॉर्ड चेम्सफोर्ड भारताचा व्हॉईसरॉय झाला. याच काळात गांधीजीच्या नेतृत्वाखाली स्वातंत्र्याच्या आंदोलनाला सुरुवात झाली.</li>
</ul>
<p><strong><span style="color: #ff0000;">मॉन्टेग्यू चेम्सफोर्ड सुधारणा कायदा (सन 1919):-</span></strong></p>
<ul>
<li>डिसेंबर <strong>1919</strong> मध्ये ब्रिटिश पार्लमेंटने मॉन्टेग्यू चेम्सफोर्ड सुधारणा कायदा &#8211; <strong>1919</strong> पास केला. या कायद्यामध्ये प्रांतिक कायदेमंडळातील काही खाती भारतीयांकडे सोपविण्याचा निर्णय घेण्यात आला. जी खाती भारतीयांकडे सोपविण्यात आली त्यांना सोपीव खाती असे म्हटले जात व जी खाती शासनाने स्वत:कडे राखून ठेवली त्या खात्यांना आली त्यांना सोपीव खाती असे म्हटले जात व जी खाती शासनाने स्वत:कडे राखून ठेवली त्या खात्यांना राखीव खाती म्हणून ओळखली गेली आणि केंद्रीय कायदेमंडळात व्दिगृही सभागृहाची स्थापना करण्यात आली.</li>
</ul>
<p><span style="color: #ff0000;"><strong>रौलॅक्ट कायदा:-</strong> </span></p>
<ul>
<li>भारतातील क्रांतिकारक कारवायांवर नियंत्रण ठेवण्याच्या उद्देशाने भारत सरकारने सर सिडने रौलॅक्ट यांच्या अध्यक्षतेखाली एक समिती नेमली. या समितीच्या शिफारसीवर आधारित भारत सरकारने अनार्किकल अँड रिव्होल्युशनरी क्राईम अॅक्ट पास केला. हा कायदा भारताच्या इतिहासात रौलॅक्ट अॅक्ट किंवा काळा कायदा म्हणून ओळखला जातो.</li>
</ul>
<div><span style="font-size: 14pt;"><strong><span style="color: #800000;">10. लॉर्ड आयर्विन (सन 1926 ते 1931)</span></strong></span></div>
<p><span style="font-size: 14pt;"><strong><span style="color: #800080;">आयर्विनच्या काळातील घटना:</span></strong></span></p>
<p><span style="color: #ff0000;"><strong>सायमन कमिशन (सन 1927):-</strong> </span></p>
<ul>
<li>भारतमंत्री बर्कनहेड यांनी सन 1927 मध्ये सर जॉन सायमन यांच्या नेतृत्वाखाली भारतात एक कमिशन पाठविले या कमिशनमधील सातही सदस्य इंग्रज असल्यामुळे राष्ट्रीय काँग्रेसने या कमिशनवर बहिष्कार टाकण्याचा निर्णय घेतला होता.</li>
</ul>
<p><span style="color: #ff0000;"><strong>पहिली गोलमेज परिषद (सन 1930):-</strong> </span></p>
<ul>
<li>सन 1930 मध्ये स्यामान कमिशन अहवालावर चर्चा करण्याकरिता ब्रिटिश शासनाने 1930, 1931 आणि 1932 या तीन वेळा लंडनला गोलमेज परिषद बोलाविली होती. काँग्रेसने पहिल्या व तिसर्‍या गोलमेज परिषदेवर बहिष्कार टाकला होता.</li>
</ul>
<p><span style="color: #ff0000;"><strong>गांधी आयर्विन करार (सन 1931):-</strong> </span></p>
<ul>
<li>महात्मा गांधीजींनी सविनय कायदेभंग आंदोलन मागे घ्यावे व सन 1931 मध्ये लंडन येथे होत असलेल्या दुसर्‍या गोलमेज परीषदेत काँग्रेसने भाग घ्यावा या उद्देशाने महात्मा गांधी व आयर्विन यांच्यात 5 मार्च 1931 रोजी गांधी आयर्विन करार झाला. या कारारानुसार गांधीजींनी सविनय कायदेभंग आंदोलन मागे घेण्याचे व दुसर्‍या गोलमेज परिषदेला हजर राहण्याचे मान्य केले होते.</li>
</ul>   




<div><span style="color: #800000; font-size: 14pt;"><strong>11. लॉर्ड वेलिंग्टन (सन 1931 ते 1936)</strong></span></div>
<ul>
<li>लॉर्ड वेलिंग्टन च्या काळात ब्रिटनचे पंतप्रधान रॅमसे मॅकडोनोल्ड यांनी जातीय निवाडा जाहीर केला.</li>
</ul>
<p><span style="color: #ff0000;"><strong>दुसरी गोलमेज परिषद:-</strong> </span></p>
<ul>
<li><strong>सन 1931</strong> मध्ये लंडन येथे दुसरी गोलमेज परिषद भरली होती. गांधी आयर्विन करारानुसार या गोलमेज परिषदेला काँग्रेसच्यावतीने महात्मा गांधीजी हजर होते. मुस्लिम लीगचे नेते बॅरिस्टर जिना व गांधीजी यांच्यात मुस्लिम जनतेच्या नेतृत्वाच्या प्रश्नावरुन वाद निर्माण झाल्यामुळे हि परीषद यशस्वी होऊ शकली नाही.</li>
</ul>
<p><span style="color: #ff0000;"><strong>जातीय निवाडा:-</strong> </span></p>
<ul>
<li>ब्रिटनचे पंतप्रधान रॅम्से मॅकडोनाल्ड यांनी <strong>16 ऑगस्ट 1932</strong> रोजी अस्पृश्य लोकांकरीता स्वतंत्र जातीय मतदार संघाची घोषणा केली. हि गोष्ट जातीय निवाडा म्हणून ओळखली जाते. हा निवाडा लागू होऊ नये म्हणून सन <strong>1932</strong> मध्ये पुणे येथील येरवडा तुरंगात गांधीजींनी आमरण उपोषणाला सुरुवात केली. गांधीजींचे प्राण वाचावे म्हणून गांधीजी व डॉ. बाबासाहेब आंबेडकर यांच्यात <strong>24 सप्टेंबर 1932</strong> रोजी करार झाला. हा करार पुणे करार म्हणून ओळखला जातो. या कराराअंतर्गत स्वतंत्र जातीय मतदार संघाऐवजी राखीव जागा हे स्वीकारण्यात आले.</li>
</ul>
<p><span style="color: #ff0000;"><strong>भारत सरकार कायदा (सन 1935):-</strong> </span></p>
<ul>
<li>सन <strong>1930, 1931 व 1932</strong> या तीन वेळा भरलेल्या गोलमेज परिषदेच्या चर्चेवर आधारित <strong>1933</strong> मध्ये श्वेतपत्रिका जाहीर करण्यात आली आणि या श्वेतपत्रिकेवर आधारित <strong>1935</strong> चा भारत सरकार कायदा पास करण्यात आला.</li>
</ul>
<p><strong><span style="color: #ff0000;">या कायद्याची वैशिष्टे-</span></strong></p>
<ul>
<li>भारतात संघराज्य पद्धती स्वीकारण्यात आली.</li>
<li>प्रांतांना स्वायत्तता देण्यात आली व प्रांतिक शासनाचा कारभार भारतीयांकडे सोपविण्यात आला.</li>
<li>संपूर्ण विषयाच्या 1) मध्यवर्ती सूची 2) प्रांतिक सूची 3) समवर्ती सूची अशा तीन सूची तयार करण्यात आल्या.</li>
<li>भारत मंत्र्याला सल्ला देण्याकरिता तयार करण्यात आलेले इंडिया कौन्सिल रद्द करून त्या ठिकाणी सल्लागार मंडळाची निर्मिती करण्यात आली. त्याचप्रमाणे भारतमंत्र्याचे अधिकार कमी करण्यात आले.</li>
<li>केंद्रात व्दिदल राजकीय पद्धतीचा स्वीकार करण्यात आला. या अंतर्गत मध्यवर्ती सूचितील काही खाती भारतीयांकडे सोपविण्यात आली तर महत्वाची खाती शासनाने स्वत:कडे राखून ठेवली.</li>
<li>सिंध व ओरिसा नवीन प्रांत निर्माण करण्यात आले व ब्रम्हदेश भारतापासून वेगळा करण्यात आला. पं. नेहरूंनी या कायद्याचे वर्णन इंजिनाशिवाय ब्रेकची व्यवस्था केली अशा शब्दात केले आहे.</li>
</ul>
<div><span style="color: #800000; font-size: 14pt;"><strong>12. लॉर्ड लिनलिथगो (सन 1936 ते 1944)</strong></span></div>
<p><span style="color: #ff0000;"><strong>प्रांतिक कायदेमंडळाच्या निवडणुका:-</strong> </span></p>
<ul>
<li><strong>1935</strong> च्या कायद्यानुसार प्रांतिक शासन व्यवस्था भारतीयांकडे सोपविण्याच्या उद्देशाने <strong>सन 1937</strong> मध्ये प्रांतिक कायदेमंडळाच्या निवडणुका घेण्यात आल्या. या निवडणुकीमध्ये भारतातील एकूण अकरा प्रांतापैकी आठ प्रांतात काँग्रेसची सरकारे सत्तेवर आली व तीन प्रांतात संयुक्त पक्षाची सरकारे स्थापन झाली. मुस्लिम लिगला एकाहि प्रांतात बहुमत मिळाले नाही.</li>
</ul>
<p><span style="color: #ff0000;"><strong>प्रातिक कायदेमंडळाचे राजीनामे (1939):-</strong> </span></p>
<ul>
<li><strong>1 सप्टेंबर 1939</strong> रोजी दुसर्‍या महायुद्धाला सुरुवात झाली. ब्रिटिश शासनाने काँग्रेसला विचारात न घेता भारताला युद्धात ओढल्यामुळे आठही प्रांतामधील काँग्रेसच्या सरकारांनी आपल्या पदाचे राजीनामे दिले.</li>
</ul>
<p><span style="color: #ff0000;"><strong>क्रिप्स मिशन:-</strong> </span></p>
<ul>
<li>दुसर्‍या महायुद्धाला भारतीय नेत्यांच्या सक्रिय पाठींबा मिळविण्याकरिता त्यांच्याशी वाटाघाटी करण्याचा उद्देशाने इंग्लंडचे पंतप्रधान विस्टन चर्चिल यांनी स्ट्रफर्ड क्रिप्स यांच्या नेतृत्वाखाली एक मिशन भारतात पाठविले. <strong>मार्च 1942</strong> मध्ये स्ट्रंफर्ड क्रिप्स भारतात आले. त्यांनी आणलेल्या अहवालामध्ये भारताला युद्ध संपल्यानंतर वसाहतीचे स्वातंत्र्य देण्यात येईल अशी तरतूद होती. ही तरतूद काँग्रेसने अमान्य केली व चलेजाव आंदोलनाची घोषणा केली.</li>
</ul>
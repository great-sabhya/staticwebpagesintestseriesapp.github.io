<h1> महाराष्ट्राच्या इतिहासातील महत्वाचे मुद्दे</h1>
<ul>
<li>महाराष्ट्रातील नेवासे, चांदोली, सोमगाव, टेकवाडे, सावरदे व दायमाबाद इत्यादी ठिकाणी ताम्रपाषाण संस्कृतीचे अवशेष मिळाले आहेत.</li>
<li>महाराष्ट्रातील महापाषाण युगाचा काळ इ.स.पूर्व <strong>1000</strong> वर्षापूर्वीचा आहे.</li>
<li>मौर्य साम्राज्याच्या अस्तानंतर महाराष्ट्रात सातवाहन राजघराण्याचा उदय झाला.</li>
<li>जागतिक नकाशावर महाराष्ट्रास सर्वप्रथम दर्शवणारे व महत्व प्राप्त करून देणारे <span style="color: #ff0000;">&#8216;सातवाहन&#8217;</span> हेच पहिले महाराष्ट्रातील राजघराणे होय.</li>
<li>&#8216;सिमुक&#8217; हा राजा सातवाहन घराण्याचा संस्थापक मानला जातो.</li>
<li>सातवाहन <span style="color: #ff0000;">&#8216;राजा सातकर्णी&#8217;</span> प्रथम व त्याची रानी <span style="color: #ff0000;">&#8216;नागणिका&#8217;</span> यांची प्रतिमा जुन्नरच्या नाणेघाटात आढळून येते.</li>
<li>चालुक्य हे वैष्णवपंथी होते, तरीही त्यांनी धर्मसंहिष्णुतेचे धोरण राबविले होते.</li>
<li>इ.स. <strong>753</strong> च्या दरम्यान चालुक्य घराण्याच्या र्हासानंतर <span style="color: #ff0000;">&#8216;दंतीदुर्ग&#8217;</span> याने राष्ट्रकूट घराण्याची स्थापना केली.</li>
<li>राष्ट्रकूट घराण्यातील <span style="color: #ff0000;">&#8216;कृष्ण प्रथम&#8217;</span> याने जगप्रसिद्ध असलेले <span style="color: #ff0000;">&#8216;वेरूळ येथील कैलास मंदिर&#8217;</span> बांधले .</li>
<li>शिलाहारांची महाराष्ट्रात दक्षिण कोकण, उत्तर कोकण (ठाणे) आणि कोल्हापूर या तीन ठिकाणी सत्ता केंद्रे होती.</li>
<li>शिलाहार घराण्याचा संस्थापक म्हणून <span style="color: #ff0000;">&#8216;विद्याधर जीमुतवाहन&#8217;</span> हा असून उस्मानाबाद जिल्ह्यातील तगर (तेर) हे त्याचे मूल स्थान होय.</li>
<li>चंद्रपुर येथे गोंड घराण्याने आपली सत्ता निर्माण केली तसेच या घराण्याचा संस्थापक &#8216;कोल भिल&#8217; हा होता.</li>
<li>यादवांचा प्रधान हेमाद्री याने &#8216;चातुरवर्ग चिंतामणी&#8217; हा ग्रंथ लिहिला.</li>
<li>अल्लाउद्दीन खिलजी याने <strong>1296</strong> मध्ये देवगिरीवर स्वारी केली.</li>
<li>महाराष्ट्रात बहामणी राज्याची स्थापना <span style="color: #ff0000;">&#8216;हसन गंगू बहामणी&#8217;</span> याने केली तो या राज्याचा संस्थापक मानला जातो.</li>
<li>बहामणी राज्याचे पुढील पाच तुकडे झाले &#8211;
    <ul>
        <li>वर्हाडी &#8211; इमादशाही</li>
        <li>अहमदनगर &#8211; निजामशाही</li>
        <li>बिदर &#8211; बरीदशाही</li>
        <li>गोवलकोंडा &#8211; कुतुबशाही</li>
        <li>विजापूर &#8211; आदिलशाही</li>
        </ul>
</li>
</ul>

<li>विजापूरची आदिलशाही राज्याची युसुफ अदिलशाह याने <strong>1489</strong> मध्ये स्थापना केली.</li>



<li><span style="color: #ff0000;">&#8216;गुरु नानक&#8217;</span> हे शीख धर्माचे संस्थापक मानले जातात.</li>
<li>गुरु गोविंदसिंग नांदेड मध्ये मुक्कामी असताना <strong>इ.स.1708</strong> मध्ये दोन पठाणांकडून त्यांची हत्या झाली.</li>
<li><strong>19 फेब्रुवारी 1630</strong> रोजी शिवनेरी किल्ल्यावर शिवाजी महाराजांचा जन्म झाला.</li>
<li><strong>10 नोव्हेंबर 1659</strong> रोजी प्रतापगडाच्या पायथ्याशी शिवाजी महाराज आणि अफजल खान यांची भेट झाली.</li>
<li><strong>6 जून 1674</strong> रोजी शिवाजी महाराजांचा राज्याभिषेक झाला.</li>
<li><strong>3 एप्रिल 1680</strong> रोजी छत्रपती शिवाजी महाराजांचे रायगडावर निधन झाले.</li>
<li><strong>1761</strong> मध्ये तिसरे पानीपतचे युद्ध घडून आले.</li>
<li><strong>1802</strong> मध्ये इंग्रज आणि मराठे यांच्यात वसईचा तह होऊन मराठ्यांनी तैनाती फौज स्वीकारली.</li>
<li>शिवाजी महाराजांनी जमीन मोजण्यासाठी एक काठी तयार केली होती तिला <span style="color: #ff0000;">&#8216;शिवशाही काठी&#8217;</span> असे म्हटले जात असे.</li>
<li>शिवाजी महाराजांनी दोन नाणी सुरू केली होती त्यामध्ये <span style="color: #ff0000;">&#8216;होन&#8217;</span> हे सोन्याचे तर <span style="color: #ff0000;">&#8216;शिवराई&#8217;</span> हे तांब्याचे नाणे होते.</li>
<li>दक्षिण भारतामध्ये <span style="color: #ff0000;">&#8216;नायनार आणि अलवार&#8217;</span> या भक्ती चळवळी उदयास आल्या.</li>
<li>महाकवी सूरदास यांनी <span style="color: #ff0000;">&#8216;सुरसागर&#8217;</span> हे काव्य लिहिले.</li>
<li>शिलाहार राजे प्रथम राष्ट्रकूटाचे व नंतर चालुक्य व यादवांचे अंकित झाले. चालुक्य राजा दुसर्‍या पुलकेशीने आपला मुलगा चंद्रादित्य यास सामंत म्हणून <strong>630</strong> च्या सुमारास नेमले व चांदोर सध्याचे चंद्रपुर ही आपली राजधानी बनवली.</li>
<li><strong>23 जून 1757</strong> च्या प्लासीच्या युद्धात बंगालच्या नवाबचा पराभव करून ब्रिटीशांनी बंगालमध्ये आपली सत्ता निर्माण केली.</li>
<li><strong>1818</strong> मध्ये मराठ्यांची सत्ता संपुष्टात आली.</li>









<li>इंग्रजांनी उमाजी नाईकांच्या विरोधात पहिला जाहीरनामा <strong>1826</strong> साली काढला.</li>
<li>उमाजी नाईक व त्याचा साथीदार पांडुजी याला पकडण्यासाठी <strong>रु.100/-</strong> चे बक्षीस जाहीर केले.</li>
<li>उमाजी नाईकांचा जुना शत्रू बापुसिंग परदेशी याने इंग्रजांना सहकार्य करून नाईकांना पकडून देण्यास मदत केली. काळू व नाना यांनी विश्वासघाताने उमाजीला पुण्याच्या मुळशीजवळ अवळसा येथे आणून पकडून देण्यास मदत केली.</li>
<li>नानाने उत्तोळी येथे <strong>15 डिसेंबर 1831</strong> रोजी उमाजीला पकडले आणि इंग्रजांच्या स्वाधीन केले.</li>
<li><strong>3 फेब्रुवारी 1834</strong> रोजी उमाजी नाईकला फाशी देण्यात आली.</li>
<li>कोळी जातीच्या लोकांनी <strong>1828</strong> मध्ये मुंबई विभागात ब्रिटिशांविरोधी रामजी भांगडि याच्या नेतृत्वाखाली उठाव केला.</li>
<li>पुणे जिल्ह्यात <strong>1839</strong> मध्ये कोळी जमातीच्या लोकांनी उठाव केला.</li>
<li>ब्रिटिश राजवटीविरुद्ध सर्वात मोठा उठाव म्हणून <strong>1857</strong> च्या उठावाकडे पाहिले जाते.</li>
<li>स्वातंत्र्य वीर सावरकरांनी <strong>1857</strong> च्या उठावास  पहिले स्वातंत्र्य समर असे म्हटले आहे. तर इतिहासकार न.र. फाटक यांनी शिपायांची भाऊगर्दी असे संबोधिले आहे.</li>
<li>सातार्‍याचे छत्रपती प्रतापसिंग यांचे गेलेले राज्य परत मिळण्यासाठी रांगो बापुजी यांनी <strong>1857</strong> च्या उठावाच्या वेळी खूप प्रयत्न केले.</li>
<li><strong>1857</strong> च्या उठावाच्या वेळी <strong>31 जुलै 1857</strong> रोजी कोल्हापुरात इंग्रजांविरुद्ध उठाव झाला.</li>
<li>नाशिक जिल्ह्यातील पेठ या ठिकाणी कोळ्यांनी इंग्रजांविरुद्ध उठाव केला यामध्ये पेठचा राजा भगवंतराव नीलकंठ राव हा प्रमुख होता.</li>
<li><strong>13 जून 1957</strong> रोजी नागपूरमधील लोकांनी <strong>1857</strong> च्या उठावात भाग घेवून इंग्रजांविरुद्ध उठाव केला.</li>
<li><strong>1857</strong> साली महाराष्ट्रात पुणे व अहमदनगर जिल्ह्यामध्ये दख्खनचे दंगे घडून आले. हे दंगे म्हणजे शेतकर्‍यांनी सावकार विरुद्ध केलेले उठाव होत.</li>
<li>वासुदेव बळवंत फडके यांचा जन्म <strong>4 नोव्हेंबर,1845</strong> रोजी कुलाबा जिल्ह्यातील &#8216;सिरधोण&#8217; येथे झाला.</li>
<li>गणेश वासुदेव जोशी यांनी समाजामध्ये ऐक्य ,समन्वय निर्माण व्हावा म्हणून &#8216;ऐक्यवर्धणी&#8217; ही संस्था स्थापन केली. व त्याच वेळी पुण्यात <strong>1874</strong> <span style="color: #ff0000;">&#8216;पुना नेटीव्ह इन्स्टिट्यूशन&#8217;</span> ही शाळा सुरू केली.</li>
<li><strong>20 फेब्रुवारी, 1889</strong> नंतर वासुदेव बळवंत फडके यांनी रामोशी, कोळी, महार आणि मुसलमान इत्यादी लोकांच्या मदतीने पुणे जिल्ह्याच्या परिसरात दरोडे घालण्यास सुरुवात केली.</li>
</ul>
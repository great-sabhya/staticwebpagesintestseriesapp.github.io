<h1>गांधी युगातील महत्वाच्या घटना</h1>
<p>गांधी युगाचा उदय :</p>
<ul>
  <li>
    सत्याग्रह या तंत्राचा वापर त्यांनी प्रथम आफ्रिकेत ब्रिटीशांविरुद्ध केला.
  </li>
  <li>
    आफ्रिकेतील ब्रिटिश शासन व गांधीजी यांच्यात तडजोड करण्यासाठी
    <strong>सन 1912</strong> मध्ये नामदार गोखले यांनी आफ्रिकेला भेट दिली.
    त्यावेळी त्यांना गांधीजीच्या सत्याग्रहांच्या तंत्राचा प्रत्यक्ष अनुभव घेतला.
  </li>
  <li>
    जगातील कोणत्याही शक्तिपुढे न झुकणारे ब्रिटिश शासन गांधीजीच्या सत्याग्रहापुढे
    हतबल झाले होते. या भेटीत गोखल्यांनी गांधीजींना स्वातंत्र्याच्या लढ्याकरिता
    भारतात येण्याची विनंती केली. ही विनंती प्रमाण मानून गांधीजी भारतात परत आले.
  </li>
  <li>
    <strong>जानेवारी 1915</strong> मध्ये गोपाळ कृष्ण गोखले यांच्या आग्रहावरून
    गांधीजी भारतात परतले होते. ते गोखले यांना गुरुस्थानी मानत असत.
  </li>
</ul>
<p>1. भारतातील चळवळी :</p>
<ul>
  <li>भारतात आल्यानंतर गांधीजींनी खालील चळवळी सुरू केल्या.</li>
</ul>
<p>
  <strong
    ><span style="color: #ff0000">चंपारण्य सत्याग्रह (सन 1917) &#8211;</span>
  </strong>
</p>
<ul>
  <li>
    चंपारण्य (बिहार) भागातील निळीच्या मळ्यात काम करणार्‍या गरीब शेतकर्‍यांवर
    यूरोपियन मळेवाल्याव्दारे होणारा अन्याय दूर करण्याकरिता गांधीजींनी चंपारण्य
    चळवळ सुरू केली.
  </li>
</ul>
<p>
  <strong
    ><span style="color: #ff0000">साराबंधी चळवळ (सन 1918) &#8211;</span>
  </strong>
</p>
<ul>
  <li>
    1918 गुजरातमधील खेडा जिल्ह्यामध्ये दुष्काळ पडून मोठ्या प्रमाणात दुष्काळामुळे
    पिके बुडाली असतांना ब्रिटिश अधिकारी शेतकर्‍याकडून जबरदस्तीने शेतसारा वसूल
    करीत असत.
  </li>
  <li>
    गांधीजींनी शासनाच्या या कृती विरुद्ध खेडा येथे साराबंदी चळवळ सुरू केली.
  </li>
  <li>
    शासनाने गांधीजींच्या चळवळीची दखल घेऊन दुष्काळग्रस्त भागात जमीन महसूल वसुलीला
    स्ग्थगिती देण्याचा निर्णय घेतला.
  </li>
  <li>हा गांधीजीचा दूसरा विजय होता.</li>
</ul>
<p>
  <strong
    ><span style="color: #ff0000"
      >रौलॅक्ट अॅक्ट किंवा काळा कायदा सत्याग्रह (सन 1919) &#8211;</span
    >
  </strong>
</p>
<ul>
  <li>
    भारतातील राष्ट्रीय आंदोलन व क्रांतिकारी चळवळीला प्रतिबंध घालण्याकरिता
    ब्रिटिश शासनाने सर सिडने रौलेट यांच्या अध्यक्षतेखाली नेमलेल्या समितीच्या
    शिफारसीवरून अनार्काकल अँड रिव्हॉल्युशनरी क्राईम अॅक्ट पास केला.
  </li>
  <li>
    या कायद्यातील तरतुदीनुसार कोणत्याही व्यक्तिला विना चौकशी अटक करण्याचा व
    त्याच्यावर तात्काळ खटला चालविण्याचा अधिकार शासनाला प्राप्त झाला होता.
  </li>
  <li>
    या रौलॅक्ट कायद्याबद्दल निषेध करण्याकरिता<strong> 6 एप्रिल 1919</strong> हा
    दिवस संपूर्ण भारतभर बंद पाळण्याचा निर्णय घेण्यात आला.
  </li>
  <li>हा काँग्रेसमार्फत पाळण्यात आलेला पहिला अखिल भारतीय बंद होय.</li>
  <li>
    <strong>13 एप्रिल 1919</strong> रोजी अमृतसरमधील जालियनवाला बागेत रौलेट
    कायद्याच्या निषेधार्थ सभा बोलाविण्यात आली.
  </li>
  <li>
    या सभेवर जनरल डायर नावाच्या अधिकार्‍याने नीरपराध लोकांवर गोळीबार केला.
  </li>
</ul>
<p>2. असहकार आंदोलन :</p>
<ul>
  <li>
    <strong>डिसेंबर 1920</strong> मध्ये
    <span style="color: #ff0000">नागपूर</span> येथे भरलेल्या राष्ट्रीय
    काँग्रेसच्या अधिवेशनामध्ये असहकार चळवळीचा कार्यक्रम हाती घेण्यात आला.
  </li>
  <li>सतत दोन वर्षे भारतात अहिंसक मार्गाने असहकार आंदोलन सुरू झाले.</li>
  <li>
    <strong>फेब्रुवारी 1922</strong> मध्ये उत्तरप्रदेशातील चौरीचौरा येथे एका
    हिंसक जमावाने पोलिस स्टेशनला आग लावली.
  </li>
  <li>या आगीत पोलिस अधिकार्‍यासह <strong>21</strong> जन मृत्यूमुखी पडले.</li>
  <li>
    या घटनेमुळे गांधीजींनी व्यथित होऊन अहसहकार आंदोलन मागे घेतल्याची घोषणा केली.
  </li>
</ul>
<p>3. स्वराज्य पक्षाची स्थापना :</p>
<ul>
  <li>
    <strong>सन 1919</strong> च्या कायदेमंडळाच्या कायद्यानुसार
    <strong>सन 1923</strong> मध्ये निवडणूका होणार होत्या.
  </li>
  <li>
    असहकार आंदोलन ठरावातील विधीमंडळाच्या निवडणुकीवर बहिष्कार टाकण्याचे धोरण मागे
    घेऊन विधिमंडळाच्या निवडणुकीत भाग घ्यावा आणि तेथे शासनाची अडवणूक करण्याच्या
    उद्देशाने चित्तरंजनदास व मोतीलाल नेहरू यांनी<strong> सन 1923</strong> मध्ये
    अलाहाबाद येथे स्वराज्य पक्षाची स्थापना केली.
  </li>
  <li>
    काँग्रेसमधील फुट टळावी म्हणून गांधीजींनी स्वराज्य पक्षाला मान्यता दिली व
    त्यांना विधीमंडळाच्या निवडणुकीत भाग घेण्यास मान्यता दिली.
  </li>
</ul>
<p>4. सायमन कमिशन (1928) :</p>
<p>&nbsp;</p>
<ul>
  <li>
    भारतमंत्री लॉर्ड बर्कनहेड यांनी <strong>डिसेंबर 1927</strong> मध्ये
    भारतीयांना पुढील राजकीय सुधरणा देण्याच्या उद्देशाने अहवाल तयार करण्याकरिता
    सर जॉन सायमन यांच्या अध्यक्षतेखाली कमिशन नेमले.
  </li>
  <li>या कमिशनमधील सातही सदस्य इंग्रज होते.</li>
  <li>या कमिशनमध्ये एकही भारतीय नेत्यांस स्थान देण्यात आले नव्हते.</li>
  <li>या घटनेमुळे राष्ट्रीय काँग्रेसने सायमन बहिष्कार टाकला.</li>
</ul>
<p>5. नेहरू रिपोर्ट (1928) :</p>
<ul>
  <li>
    भारतमंत्री लॉर्ड बर्कनहेड यांनी सर्व पक्षांना मान्य असेल अशी राज्यघटना
    कोंग्रेसने तयार करावी असे आव्हान केले.
  </li>
  <li>
    राष्ट्रीय कोंग्रेसने हे आव्हान स्विकारून
    <strong>फेब्रुवारी 1928</strong> मध्ये घटनेचा मसुदा तयार करण्याकरिता मोतीलाल
    नेहरू यांच्या अध्यक्षतेखाली घटना समिती स्थापन करण्यात आली.
  </li>
  <li>
    नेहरू समितीने तयार केलेला अहवाल भारताच्या इतिहासामध्ये नेहरू रिपोर्ट म्हणून
    ओळखला जातो.
  </li>
</ul>
<p>6. सविनय कायदेभंग आंदोलन :</p>
<ul>
  <li>
    1229 चे राष्ट्रीय काँग्रेसचे अधिवेशन पंडित जवाहरलाल नेहरू अध्यक्षतेखाली
    लाहोर येथे भरले होते.
  </li>
  <li>
    या अधिवेशनाच्या अध्यक्षपदावरून बोलतांना पंडित नेहरु यांनी संपूर्ण
    स्वातंत्र्याची मागणी केली आणि महात्मा गांधीजी यांच्या नेतृत्वाखालील सविनय
    कायदेभंग चळवळ सुरू करण्याचा निर्णय घेण्यात आला.
  </li>
  <li>
    26 जानेवारी 1930 हा दिवस संपूर्ण भारतभर स्वातंत्र्याच्या प्रतिज्ञेचा दिवस
    म्हणून पाळण्याचा निर्णय घेण्यात आला.
  </li>
</ul>
<p>7. दांडी येथील मिठाचा सत्याग्रह :</p>
<ul>
  <li>
    सविनय कायदेभंगाच्या कार्यक्रमाअंतर्गत गांधीजींनी दांडी येथे मिठाचा कायदा
    मोडण्याचा निर्णय घेतला.
  </li>
  <li>
    <strong>12 मार्च 1930</strong> रोजी गांधीजींनी साबरमती आश्रमातून गुजरातमधील
    दांडी येथे जाण्याकरिता आपल्या 78 अनुयायासह प्रवासाला सुरुवात केली.
  </li>
  <li>
    <strong>385 किलोमीटर</strong> अंतर पार करून गांधीजी
    <strong>6 एप्रिल</strong> रोजी दांडी येथे पोहचले. तेथे गांधीजी व त्यांच्या
    अनुसायांनी मिठाचा कायदा मोडला. याच घटनेबरोबर देशात अनेक ठिकाणी सविनय
    कायदेभंग आंदोलनाला सुरुवात झाली.
  </li>
  <li>
    यामध्ये गुजरातमधील धरासना, महाराष्ट्रातील वडाळा(मुंबई), शिरोडा व मालवण
    (सिंधुदुर्ग) आणि कर्नाटकमधील शनिकट्टा इत्यादी ठिकाणे मिठाच्या सत्याग्रहात
    विशेष गाजले.
  </li>
  <li>
    महाराष्ट्रातील
    <span style="color: #ff0000">बिळाशी, कळवण, संगमनेर व चीरनेर</span> इत्यादि
    ठिकाणे जंगल सत्याग्रहामध्ये खूप प्रसिद्धीला आली.
  </li>
  <li>सविनय कायदेभंग आंदोलनात खालील ठिकाणे प्रसिद्धीला आली.</li>
  <li>
    <strong>6 मे</strong> रोजी सोलापूरच्या जिल्हाधिकार्‍याने लोकांना आवर
    घालण्यासाठी बेछूट गोळीबार करण्याचे आदेश दिले.
  </li>
  <li>
    आंदोलन चिरडून टाकण्याकरिता शासनाने लष्कराला पाचारण केले व सोलापूर शहरात
    लष्करी कायदा लागू केला.
  </li>
</ul>
<p>8. वैयक्तिक सत्याग्रह आंदोलन :</p>
<ul>
  <li>
    सन 1940 मध्ये मौलाना आझाद यांच्या अध्यक्षतेखाली रामगढ येथे राष्ट्रीय
    काँग्रेसचे अधिवेशन भरले होते. या अधिवेशनामध्ये महात्मा गांधीजींनी वैयक्तिक
    सत्याग्रह आंदोलन सुरू करण्याची घोषणा केली.
  </li>
  <li>
    महात्मा गांधीजींनी वैयक्तिक आंदोलनाचे आपले पहिले अनुयायी म्हणून विनोबा भावे
    यांची निवड केली.
  </li>
  <li>
    विनोभा भावेनंतर जवाहरलाल नेहरू, सरदार वल्लभभाई पटेल यांची सत्याग्रही म्हणून
    निवड करण्यात आली होती.
  </li>
</ul>
<p>9. भारत छोडो आंदोलन (1942) :</p>
<ul>
  <li>
    क्रिप्स योजनेनंतर स्वातंत्र्यासाठी प्रखर चळवळ करण्याचा निर्धार राष्ट्रीय
    सभेने केला.
  </li>
  <li>
    <strong>14 जुलै 1942</strong> रोजी वर्धा येथे सेवाग्राम आश्रमात भरलेल्या
    अखिल भारतीय काँग्रेस वर्किंग कमिटीच्या बैठकीत चलेजाव आंदोलन ठराव पास करण्यात
    आला.
  </li>
  <li>
    <strong>8 ऑगस्ट 1942</strong> रोजी मुंबई येथे गवालिया टॅक मैदानावर
    गांधीजींनी आपल्या भाषणात बोलतांना इंग्रजांना भारत सोडून जाण्याचा आदेश दिला.
    त्याच बरोबर भारतीयांनी या क्षणापासून स्वत:ला स्वतंत्र समजावे आणि
    स्वातंत्र्याच्या रक्षणाकरिता करा किंवा मरा असा संदेश दिला. त्यानंतर भारतात
    चलेजाव आंदोलनाला सुरुवात झाली.
  </li>
</ul>
<p>
  <strong><span style="color: #ff0000">प्रति सरकारे &#8211;</span> </strong>
</p>
<ul>
  <li>
    इंग्रज राजवट उलथून पडण्याचा एक भाग म्हणून राष्ट्रीय नेत्यांनी प्रतिसरकार
    स्थापन केले.
  </li>
  <li>
    प्रतिसरकार म्हणजे इंग्रज शासनाचा कारभार बंद पाडून लोकांनी निवडलेल्या
    पंचायतीमार्फत गावगाड्याचा कारभार चालविणे होय.
  </li>
  <li></li>
  <li>
    चलेजाव आंदोलन काळामध्ये सातारा येथे नाना पाटील यांनी स्थापन केलेले
    प्रतिसरकार देशभर खूपच गाजले.
  </li>
  <li>
    महाराष्ट्राखेरीज उत्तरप्रदेशमधील (बलिया), बिहारमधील (भागलपूर), बंगालमधील
    (मिदानपूर) येथील प्रतिसरकारे खूपच गाजली.
  </li>
</ul>
<p>
  <strong
    ><span style="color: #ff0000">सशस्त्र प्रतिकाराची चळवळ &#8211;</span>
  </strong>
</p>
<ul>
  <li>
    सन 1934 मध्ये जयप्रकाश नारायण यांनी आचार्य नरेंद्र देव, डॉ. राममनोहर लोहिया,
    अच्युतराव पटवर्धन इ. लोकांच्या सहकार्याने राष्ट्रीय काँग्रेस अंतर्गत
    समाजवादी काँग्रेस पक्षाची स्थापना केला होती.
  </li>
  <li>
    या संघटनेच्या अरुणा असफअली, उषा मेहता, एस.एम.जोशी, साने गुरुजी, जयप्रकाश
    नारायण, अच्युतराव पटवर्धन इ. लोकांनी गुप्तपणे रेडिओ केंद्रे चालवून सरकारी
    अत्याचाराच्या बातम्या प्रसारीत करणे, पत्रके छापणे व ती वाटणे इत्यादी कार्य
    भूमिगत राहून केले.
  </li>
</ul>
<p>
  <strong
    ><span style="color: #ff0000">भारतीय सैनिकाचा उठाव &#8211;</span>
  </strong>
</p>
<ul>
  <li>
    चलेजाव आंदोलनाच्या काळात <strong>18 फेब्रुवारी 1946</strong> रोजी मुंबईतील
    तलवार युद्धनौकेवरील भारतीय सैनिकांनी ब्रिटिश शासनाविरुद्ध बंड उभारले.
    <span style="color: #ff0000">बी.सी. दत्त</span> या उठावाचे प्रमुख होते.
  </li>
  <li>या पाठोपाठ कराची व मद्रास येथील नाविक दलात उठाव झाला.</li>
  <li>
    नौसेनेच्या उठावाला पाठींबा देण्याकरिता
    <span style="color: #ff0000">कराची, अंबाला व दिल्ली</span> येथील विमानदलातील
    सैनिकांनी उठाव केला.
  </li>
  <li>
    सरदार वल्लभभाई पटेलांनी उठावात मध्यस्ती केल्यामुळे सैनिकांचा हा उठाव शमला.
  </li>
</ul>
<p>10. भारताची स्वातंत्र्याकडे वाटचाल :</p>
<ul>
  <li>
    सन 1945 मध्ये इंग्लंडमध्ये सत्ताबदल होऊन मेजर अॅटली यांच्या नेतृत्वाखाली
    मजूर पक्ष सत्तेत आला. हा पक्ष सुरुवातीपासून स्वातंत्र्य देण्याच्या बाजूने
    होता.
  </li>
  <li>
    मार्च 1946 मध्ये पार्लमेंटमध्ये बोलतांना मेजर अॅटली यांनी इंग्लंड लवकरच
    भारताला स्वातंत्र्य देण्याचा प्रयत्न करेल व त्याविषयी वाटाघाटी करण्याकरिता
    भारतात एक कमिशन पाठविण्याची घोषणा केली.
  </li>
</ul>
<p>
  <strong
    ><span style="color: #ff0000">त्रिमंत्री योजना (सन 1946) &#8211;</span>
  </strong>
</p>
<ul>
  <li>
    या घोषनेनुसार मेजर अॅटली <strong>24 मार्च 1946</strong> रोजी
    <span style="color: #ff0000"
      >स्टफर्ड क्रिप्स, लॉर्ड पेथिक लॉरेन्स व ए.व्ही. अलेक्झांडर</span
    >
    हे तीन सभासदांचे कमिशन भारतात पाठविले.
  </li>
  <li>
    या त्रिमंत्री कमिशनने राष्ट्रीय काँग्रेसची स्वातंत्र्याची मागणी मान्य करून
    एक योजना भारतीयांपुढे&nbsp; मांडली. ही योजना
    <span style="color: #ff0000">त्रिमंत्री योजना</span> म्हणून प्रसिद्ध आहे.
  </li>
</ul>
<p>
  <strong><span style="color: #ff0000">हंगामी सरकार &#8211;</span> </strong>
</p>
<ul>
  <li>
    त्रिमंत्री कामिशनच्या योजनेनुसार त्यावेळचे व्हॉईसरॉय वेव्हेलने
    <strong>2 सप्टेंबर 1946</strong> रोजी पंडित नेहरू यांच्या नेतृत्वाखाली
    हंगामी सरकारची स्थापना करण्यात आली.
  </li>
</ul>
<p>
  <strong><span style="color: #ff0000">माऊंट बॅटन योजना &#8211;</span> </strong>
</p>
<ul>
  <li><strong>24 मार्च 1947</strong> रोजी माऊंट बॅटन भारतात आले.</li>
  <li>
    भारतात आल्याबरोबर निरनिराळ्या पक्षांच्या राजकीय नेत्यांशी भेटी घेऊन फाळणीची
    योजना तयार केली.
  </li>
  <li><strong>3 जून 1947</strong> रोजी ही योजना प्रसिद्ध करण्यात आली.</li>
  <li>
    मुस्लिम लीग व राष्ट्रीय काँग्रेसने या योजनेला मान्यता दिल्यानंतर ब्रिटिश
    संसदेने <strong>18 जुलै 1947</strong> रोजी भारतीय स्वातंत्र्याचा कायदा पास
    केला.
  </li>
</ul>

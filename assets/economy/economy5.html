<h1>भारतीय वित्तीय व्यवस्था</h1>
<ul class="bs-shortcode-list list-style-check">
  <li>
    कोणत्याही देशाच्या अर्थव्यवस्थेचा विकास त्या देशातील वित्तीय व्यवस्थेच्या
    विकासावर अवलंबून असतो.
  </li>
  <li>
    विकसित अर्थव्यवस्थेतील वित्तीय व्यवस्था विकसित असते. उलटपक्षी, वित्तीय
    व्यवस्था न्यूनविकसित असल्यास अर्थव्यवस्थेच्या विकास प्रक्रियेस मर्यादा
    येतात.
  </li>
  <li>
    <strong>अर्थ </strong>व्यापक दृष्टीने, वित्त म्हणजे कर्जाने दिला-घेतला
    जाणारा पैसा होय. अशा वित्ताची गरज व्यक्ती, कुटुंबे, व्यापारी, व्यावसायिक,
    उद्योगपती, शेतकरी तसेच, विविध सरकारे इत्यादींना असते.
  </li>
  <li>
    उदा. व्यक्ती व कुटुंबांना वित्ताची गरज दैनंदिन गरजा भागविण्यासाठी तसेच गृह
    बांधणीसाठी असते.
  </li>
  <li>
    व्यापार्‍यांना वित्ताची गरज आपला माल विकत घेण्यासाठी तसेच, साठवण्यासाठी
    असते. तर, उद्योगपतींना आपल्या स्थिर व खेळत्या भांडवलाची गरज भागविण्यासाठी
    वित्त आवश्यक असते.
  </li>
  <li>
    सरकारला सुद्धा आपला चालू खर्च भागविण्यासाठी विकासात्मक कार्यासाठी तसेच,
    युद्धसज्जतेसाठी पैशाची आवश्यकता असते.
  </li>
  <li>
    अशा विविध कारणांसाठी वापरण्यात येणार्‍या वित्ताच्या देवाणघेवाणीतून निर्माण
    होणार्‍या व्यवस्थेस<span style="color: #ff0000"
      ><strong> &#8216;वित्तीय व्यवस्था&#8217;</strong> </span
    >(Financial System) असे म्हणतात.
  </li>
</ul>
<p>
  <span style="font-size: 14pt; color: #ff0000"
    ><strong>भारतीय वित्तीय व्यवस्थेची रचना </strong></span
  >
</p>
<p>
  <strong
    >वित्ताच्या कालावधीनुसार भारतीय वित्तीय व्यवस्थेचे दोन भाग पडतात.</strong
  >
</p>
<p>
  <strong><span style="color: #ff0000">1. भारतीय नाणे बाजार </span> </strong>
</p>
<ul class="bs-shortcode-list list-style-check">
  <li>
    वित्तीय व्यवस्थेच्या ज्या भागात अल्पकालीन निधींची देवाण-घेवाण होते, त्याला
    नाणे बाजार असे म्हणतात.
  </li>
  <li>
    नाणे बाजारात कर्ज व्यवहार 1 वर्षांपर्यंतच्या कालावधीसाठी होतात. मात्र,
    कृषीसाठी हा अल्प कालावधी 15 ते 18 महिन्यांपर्यंतचा असू शकतो.
  </li>
  <li>
    भारताच्या नाणे बाजारात असंघटित क्षेत्राचा तसेच, संघटित क्षेत्राचा समावेश
    होतो.
  </li>
  <li>
    असंघटित क्षेत्रात सावकार, सराफी पेढीवाले तसेच, बँकेतर वित्तीय संस्थांचा
    समावेश होतो.
  </li>
  <li>
    संघटित क्षेत्रात व्यापारी बँकांचा समावेश होतो. त्यांमध्ये सार्वजनिक
    क्षेत्रातील, खाजगी क्षेत्रातील, सहकारी क्षेत्रातील तसेच, परकीय बँकांचा
    समावेश होतो.
  </li>
</ul>
<p>
  <strong><span style="color: #ff0000">2. भारतीय भांडवल बाजार </span> </strong>
</p>
<ul class="bs-shortcode-list list-style-check">
  <li>
    वित्तीय व्यवस्थेच्या ज्या भागात मध्यम तसेच दीर्घकालीन निधींची देवाण-घेवाण
    होते, त्याला भांडवल बाजार असे म्हणतात.
  </li>
  <li>
    भांडवल बाजारात 1 वर्षापेक्षा अधिक कालावधीचे कर्ज व्यवहार होतात. साधारणत: 5
    वर्षापर्यंतच्या कालावधीला मध्यमकालीन तर त्यापेक्षा जास्त 20-25
    वर्षापर्यंतच्या कालावधीला दीर्घ-कालीन समजले जाते.
  </li>
  <li>
    भारतीय भांडवल बाजारात वित्त पुरवठा करणार्‍या व इतर वित्तीय सेवा प्रदान
    करणार्‍या संस्थांमध्ये खालील संस्थांचा समावेश होतो.
  </li>
</ul>
<ul class="bs-shortcode-list list-style-star">
  <li>
    <span style="font-size: 12pt; color: #ff0000"
      ><strong>1. व्यापारी बँका</strong></span
    >
  </li>
  <li>
    <span style="color: #ff0000"
      ><strong
        >2. विकास वित्तीय संस्था. उदा. IFCI, IDBI, ICICI, SFCs, SIDCs,
        इ.</strong
      ></span
    >
  </li>
  <li>
    <span style="color: #ff0000"
      ><strong>3. विकास कंपन्या LIC आणि GIC.</strong></span
    >
  </li>
  <li>
    <span style="color: #ff0000"><strong>4. मर्चंट बँका.</strong></span>
  </li>
  <li>
    <span style="color: #ff0000"><strong>5. म्युचुअल फंड्स UTI</strong></span>
  </li>
  <li>
    <span style="color: #ff0000"
      ><strong>6. पतदर्जा ठरविणार्‍या संस्था CRISIL, CARE, ICRA</strong></span
    >
  </li>
</ul>
<div class="bs-shortcode-alert alert alert-danger">
  <strong
    ><span style="text-transform: initial; color: #000000"
      >भांडवल बाजारात कर्ज घेणार्‍यांना (ऋणको) व कर्ज देणार्‍यांना (धनको) एकत्र
      आणणारे रोखे बाजार (Stock exchanges) व त्यातील दलाल महत्वाची भूमिका पार
      पाडतात.</span
    ></strong
  >
</div>
<p>
  <span style="text-transform: initial"
    >भारतात बँक व्यवसायाचे अस्तित्व प्राचीन काळापासूनच असले तरी आधुनिक
    बँक-व्यवसाय मात्र ब्रिटिश काळापासूनच सुरू झाला.</span
  >
</p>
<p>
  <span style="font-size: 12pt"
    ><strong>भारतीय बँक व्यवसायाची रचना </strong></span
  >
</p>
<ul>
  <li>भारतीय बँक-व्यवसायाचे वर्गीकरण खालील दोन भागांमध्ये करण्यात येते.</li>
</ul>
<p>
  <strong><span style="color: #ff0000">1. असंघटित बँक व्यवसाय</span> </strong>
</p>
<ul class="bs-shortcode-list list-style-check">
  <li>यामध्ये सावकार व सराफी पेढीवाले यांचा समावेश होतो.</li>
  <li>
    उदा. भारतात पूर्वीपासून कर्ज व्यवहार करणारे महाजन, सेठ, श्रेष्ठ, शेट्टी,
    चेट्टियार, सराफ इ.
  </li>
  <li>
    RBI ने सावकार व सराफ पेढीवाल्यांना संघटित क्षेत्रात आणण्याचे बरेच प्रयत्न
    केले असतांना सुद्धा ते या क्षेत्राचा पूर्ण हिस्सा बनू शकले नाही.
  </li>
</ul>
<p>
  <strong><span style="color: #ff0000">2. संघटित बँक व्यवसाय</span> </strong>
</p>
<ul class="bs-shortcode-list list-style-check">
  <li>
    संघटित क्षेत्र हे RBI च्या नियंत्रणाखाली असून त्यात सार्वजनिक क्षेत्रातील,
    खाजगी क्षेत्रातील, सहकारी क्षेत्रातील तसेच, परकीय बँकांचा समावेश होतो.
  </li>
</ul>

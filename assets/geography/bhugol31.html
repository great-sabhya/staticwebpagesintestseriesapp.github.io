<h1>नागपुर प्रशासकीय विभागाबद्दल संपूर्ण माहिती Part - 1</h1>

<div><span style="color: #ff0000;"><strong><span style="font-size: 14pt;">1. नागपुर जिल्हा :</span></strong></span></div>
<ul>
<li><strong>जिल्ह्याचे मुख्य ठिकाण </strong> नागपुर</li>
<li><strong>लोकसंख्या </strong> 46,53,171 (सन 2011 च्या जनगणनेनुसार)</li>
<li><strong>तालुके </strong> 15  <span style="color: #ff0000;">काटोल, सावणेर, रामटेक, हिंगणा, नागपुर (ग्रामीण), नागपुर (शहर), उमरेड, कामठी, नरखेड, कळमेश्वर, मौदा, भिवापुर, कुही, पारशीवणी, देवलापूर. </span></li>
<li><strong>सीमा </strong> नागपुर जिल्ह्याच्या उत्तरेस मध्य प्रदेशातील छिदवाडा व शिवणी हे जिल्हे असून वायव्येस अमरावती जिल्हा आहे. दक्षिणेस चंद्रपुर जिल्हा, पूर्वेस भंडारा जिल्हा आणि पश्चिमेस वर्धा जिल्हा आहे.</li>
</ul>
<div><span style="font-size: 12pt;"><strong><span style="color: #ff0000;">नागपुर जिल्हा विशेष </span></strong></span></div>
<ul>
<li>नाग नदीच्या काठी असलेल्या या शहराला नाग नदीवरून नागपुर हे नाव पडले. हे शहर मराठा राजवटीत भोसल्यांच्या राजधांनीचे शहर होते. येशील दीक्षाभूमी हे स्थान प्रसिध्द आहे.</li>
<li>महाराष्ट्र राज्याची उपराजधानी आहे. संत्र्यासाठी देशातच नव्हे तर विदेशात सुध्दा प्रसिध्द आहे.</li>
<li><strong>4 फेब्रुवारी 2004</strong> रोजी नागपुर विमानतळाला आंतरराष्ट्रीय दर्जा देण्यात आला.</li>
<li>नागपुर विद्यापीठाचे नामकरण &#8216;राष्ट्रसंत तुकडोजी महाराज नागपुर विद्यापीठ&#8217; असे करण्यात आले.</li>
</ul>
<div><span style="font-size: 12pt;"><strong><span style="color: #ff0000;">नागपुर जिल्ह्यातील प्रमुख स्थळे </span> </strong></span></div>
<ul>
<li><strong>नागपुर </strong> महाराष्ट्र राज्याची उपराजधानी आहे. येथे महाराष्ट्र विधीमंडळाचे हिवाळी अधिवेशन भरते. येथील सीताबर्डीचा किल्ला पाहण्यासारखा आहे. मुंबई उच्च न्यायालयाचे खंडपीठ आहे. महाराष्ट्र राज्य खाण महामंडळ, निरी; रमन विज्ञान केंद्र प्रसिध्द आहे.</li>
<li><strong>कामठी </strong> दगडी कोळश्याच्या खाणीसाठी प्रसिध्द आहे. येथे सैनिकी शिक्षण देणारे विद्यालय असून अलीकडे येथील ड्रॅगण पॅलेस टेम्पल प्रेक्षणीय स्थळ म्हणून विकसित होत आहे.</li>
<li><strong>काटोल </strong> येथे लिंबू या फळाचे संशोधन केंद्र आहे.</li>
<li><strong>सावनेर </strong> दगडी कोळश्याच्या खाणी आहेत.</li>
<li><strong>रामटेक </strong> येथेच महाकवी कालिदासांनी मेघदूत हे काव्य लिहिले होते. येथे महाकवी कालिदास स्मारक आहे.</li>
<li><strong>अंभोरा </strong> येथील चैतन्येश्वराचे व हरिहर स्वामींचे मंदिर प्रसिध्द आहे.</li>
<li><strong>कळमेश्वर </strong> संत्रा व मिरचीच्या बाजारासाठी प्रसिध्द आहे.</li>
<li><strong>भिवापुर </strong> मिरचीच्या बाजारासाठी प्रसिध्द आहे.</li>
</ul>
<div><span style="color: #ff0000;"><strong><span style="font-size: 12pt;">नागपुर जिल्ह्याची वैशिष्ट्ये </span></strong></span></div>
<ul>
<li><strong>14 ऑक्टोबर 1956</strong> रोजी नागपुर येथे डॉ. बाबासाहेब आंबेडकर यांनी आपल्या हजारो अनुयायांसह बौध्द धर्माचा स्वीकार करून दीक्षा घेतली. हे जगाच्या इतिहासातील सर्वात मोठे धर्मांतर होय.</li>
<li>याच स्थळाला दीक्षाभूमी म्हणून ओळखल्या जाते.</li>
<li>कामठी येथील सर्वदूर गाजलेले ड्रॅगण पॅलेस हे बौध्द धम्म मंदिराचे <strong>23 नोव्हेंबर 1999</strong> ला उद्घाटन झाले. अतिशय देखणी वास्तु असणारे हे मंदिर ड्रॅगण पॅलेस मंदिर म्हणून ओळखले जाते.</li>
</ul>
<div><span style="color: #ff0000;"><strong><span style="font-size: 14pt;">2. भंडारा जिल्हा :</span></strong></span></div>
<ul>
<li><strong>जिल्ह्याचे मुख्य ठिकाण </strong> भंडारा</li>
<li><strong>लोकसंख्या </strong> 11,98,810 (सन 2011 च्या जनगणनेनुसार)</li>
<li><strong>तालुके </strong> 7  <span style="color: #ff0000;">भंडारा, साकोली, पवनी, मोहाडी, तुमसर, लाखांदूर, लाखणी.</span></li>
<li><strong>शेजारी जिल्हे </strong> भंडारा जिल्ह्याच्या उत्तरेस मध्यप्रदेश असून पूर्वेस गोंदिया जिल्हा आहे. दक्षिणेस चंद्रपुर जिल्हा आणि पश्चिमेस नागपुर जिल्हा आहे.</li>
</ul>
<div><span style="font-size: 12pt;"><strong><span style="color: #ff0000;">भंडारा जिल्हा विशेष </span> </strong></span></div>
<ul>
<li>भांड्याचे शहर म्हणून भंडारा अशी या शहाराच्या नावाशी उत्पती मांडली जाते. भाण हा शब्द भांडी या अर्थी वापरला जात असावा. असे अनुमान निघते.</li>
<li>भाण शब्दावरून भाणारा आणि त्यावरून पुढे भंडारा हा शब्द असावा. भात हे मुख्य पीक.</li>
<li>तलावाचा जिल्हा म्हणून प्रसिध्द. येथील पितळी भांडी प्रसिध्द आहे.</li>
</ul>
<div><span style="font-size: 12pt;"><strong><span style="color: #ff0000;">भंडारा जिल्ह्यातील प्रमुख स्थळे </span></strong></span></div>
<ul>
<li><strong>भंडारा </strong> गवळी राजवटीत बाधलेला प्राचीन किल्ला शहरात आहे. पितळी भांडी प्रसिद्ध आहेत. येथे अलोनीबाबा या संताचा मठ आहे. भंडार्‍याचे निलभट्ट यांच्या घरी चक्रधर स्वामींनी मुक्काम केले आहे.</li>
<li><strong>तुमसर </strong> तांदळची बाजारपेठ म्हणून प्रसिध्द आहे. येथे मँगनीज शुध्द करण्याचा कारखाना आहे.</li>
<li><strong>भंडारा रोड </strong> येथे मोठा पोलाद प्रकल्प आहे.</li>
<li><strong>जवाहरनगर </strong> युध्द साहित्य निर्मितीचा मोठा कारखाना आहे.</li>
<li><strong>अंबागड </strong> येथील मध्ययुगीन किल्ला प्रसिध्द असून तो बख्त बुलंदशाह या गोंड राजाने बांधला आहे.</li>
<li><strong>पवनी </strong> हे स्थळ प्राचीन काळी बौध्द धर्मियांचे महत्वाचे क्षेत्र होते. येथे बौध्द कालीन स्तूप आहे.</li>
<li><strong>अड्याळ </strong> येथील हनुमान मंदिर प्रसिध्द आहे.</li>
</ul>
<div><span style="color: #ff0000;"><strong><span style="font-size: 14pt;">3. गोंदिया जिल्हा</span></strong></span></div>
<ul>
<li><strong>जिल्ह्याचे मुख्य ठिकाण </strong> गोंदिया</li>
<li><strong>लोकसंख्या </strong> 13,22,331 (सन 2011 च्या जनगणनेनुसार)</li>
<li><strong>तालुके </strong> 8  <span style="color: #ff0000;">गोंदिया , तिरोडा , गोरेगाव , आमगाव , देवरी, सालेकसा, अर्जुनी (मोरेगाव), सडक -अर्जुनी</span></li>
<li><strong>सीमा </strong> गोंदिया जिल्ह्याच्या उत्तरेस मध्य प्रदेश असून पूर्वेस छत्तीसगढ राज्य आहे. दक्षिणेस गडचिरोली जिल्हा आणि पश्चिमेस भंडारा जिल्हा आहे.</li>
</ul>
<div><span style="font-size: 12pt;"><strong><span style="color: #ff0000;">गोंदिया जिल्हा विशेष </span> </strong></span></div>
<ul>
<li><strong>1 मे 1999</strong> रोजी भंडारा जिल्ह्याचे विभाजन होऊन गोंदिया जिल्ह्याची निर्मिती झाली. या जिल्ह्यातील नागझिरा अभयारण्य प्रसिध्द आहे.</li>
<li>भाताच्या गीराण्याकरिता गोर्दिया प्रसिध्द आहे. तसेच तेंदूपाने गोळा करणे व त्यापासून विडया बनविणे हा उद्योग मोठया प्रमाणात चालतो.</li>
<li>भवभूती हा प्राचीन भारतीय साहित्यिक व नाटककार याच जिल्ह्याचा सुपुत्र होता.</li>
</ul>
<div><span style="color: #ff0000; font-size: 12pt;"><strong>गोंदिया जिल्ह्यातील प्रमुख स्थळे </strong></span></div>
<ul>
<li><strong>गोंदिया </strong> येथील भाताच्या गिरण्या व लाकूडकटाई प्रसिद्ध आहे.</li>
<li><strong>तिरोडा </strong> तांदळाची बाजारपेठ म्हणून प्रसिध्द आहे.</li>
<li><strong>आमगाव </strong> प्रसिध्द संस्कृत नाटककार भवभूती यांचे स्मारक येथे आहे.</li>
<li><strong>नवेगाव बांध </strong> येथील राष्ट्रीय उद्यान पर्यटन केंद्र म्हणून प्रसिध्द आहे.</li>
<li><strong>प्रतापगड </strong> येथील प्राचीन किल्ला व शिवमंदिर प्रसिध्द आहे.</li>
<li><strong>नागझीरा </strong> हे स्थळ अभयारण्य म्हणून प्रसिध्द आहे.</li>
<li><strong>सडक अर्जुनी </strong> बांबुच्या कलात्मक आणि विविधोपयोगी वस्तू निर्मितीचे केंद्र.</li>
</ul>
<h1>नागपुर प्रशासकीय विभागाबद्दल संपूर्ण माहिती Part - 2</h1>

<div><span style="color: #ff0000;"><strong><span style="font-size: 14pt;">4. वर्धा जिल्हा :<br />
</span></strong></span></div>
<ul>
<li><strong>जिल्ह्याचे मुख्य ठिकाण </strong> वर्धा</li>
<li><strong>लोकसंख्या </strong> 12,96,157 (सन 2011 च्या जनगणनेनुसार)</li>
<li><strong>तालुके </strong> 8  <span style="color: #ff0000;">आर्वी, वर्धा , हिंगणघाट, सेलू, देवळी , समुद्रपूर , आष्टी, कारंजा.</span></li>
<li><strong>सीमा </strong> वर्धा जिल्ह्याच्या उत्तर व पूर्वेस नागपूर जिल्हा आहे. आग्नेयेस चंद्रपूर जिल्हा, दक्षिणेस यवतमाळ जिल्हा आणि पश्चिमेस अमरावती जिल्हा आहे.</li>
</ul>
<div><span style="font-size: 12pt;"><strong><span style="color: #ff0000;">वर्धा जिल्हा विशेष </span></strong></span></div>
<ul>
<li>वर्धा या शहराचे पूर्वीचे नाव पालकवाडी असे होते. पालकवाडी नावाच्या छोट्या वस्तीचा नियोजनबध्द विकास होऊन आजचे वर्धा शहर अस्तित्वात आले आहे.</li>
<li>गांधी जिल्हा म्हणून ओळख.</li>
<li>महाराष्ट्रात वर्धा येथे हत्तीरोग संशोधन केंद्र कार्यरत आहे.</li>
<li>महात्मा गांधी ज्या झोपडीत राहत होते ती झोपडी &#8216;बापू-कुटी&#8217;आजही सेवाग्राम येथे पहावयास मिळते.</li>
<li>पवनार येथे आचार्य विनोबा भावे यांनी स्थापन केलेला &#8216;परमधाम आश्रम प्रासिद्ध आहे.</li>
</ul>
<div><span style="font-size: 12pt;"><strong><span style="color: #ff0000;">वर्धा जिल्ह्यातील प्रमुख स्थळे </span></strong></span></div>
<ul>
<li><strong>वर्धा  </strong>जवळच असलेले  सेवाग्राम येथे महात्मा गांधीजींचा व पवनार येथे आचार्य विनोबा भावे यांनी स्थापन केलेला &#8216;परमधाम आश्रम प्रासिद्ध आहे. राष्ट्रभाषा प्रचार समितीचे मुख्यालय येथे आहे. वर्धा येथील अखिल भारतीय ग्रामोद्योग संघ ही संस्था प्रसिध्द आहे.</li>
<li><strong>हिंगण घाट </strong> येथील जैन मंदिर व मल्हारी  मार्तंड मंदिर प्रसिध्द आहे.</li>
<li><strong>आर्वी </strong> येथील काचेचे जैन मंदिर प्रसिध्द आहे. आर्वीला संतांची आर्वी म्हणून ओळखतात.</li>
<li><strong>आष्टी </strong> <strong>1942</strong> च्या आंदोलनादरम्यान झालेल्या गोळीबारात अनेक सत्याग्रही मारल्या गेले.</li>
<li><strong>पवनार </strong> विनोबा भावेंनी स्थापन केलेला परमधाम आश्रम आहे.</li>
<li><strong>सेवाग्राम </strong> सेवाग्राम येथे &#8216;बापू-कुटी&#8217; प्रसिध्द आहे.</li>
<li><strong>पुलगाव </strong> लष्करी सामग्रीचे कोठार यासाठी प्रसिध्द आहे.</li>
<li><strong>केळझर </strong> स्फोटक द्रवाचा कारखाना.</li>
<li><strong>ढगा </strong> हे गाव कारंजा तालुक्यात येत असून येथे शिवलिंग असलेली प्राचीन मंदिर आहे.</li>
</ul>
<div><span style="color: #ff0000;"><strong><span style="font-size: 14pt;">5. गडचिरोली जिल्हा :</span></strong></span></div>
<ul>
<li><strong>जिल्ह्याचे मुख्य ठिकाण </strong> गडचिरोली</li>
<li><strong>लोकसंख्या </strong> 10,71,795 (सन 2011 च्या जनगणनेनुसार)</li>
<li><strong>तालुके </strong> 12  <span style="color: #ff0000;">कुरखेडा, अहेरी, धानोरा, सिरोंचा, कोरची, आरमोरी, चामोर्शी, एटापल्ली, गडचिरोली, भामरागड, मुलचेरा, देसाईगंज.</span></li>
<li><strong>सीमा </strong> गडचिरोली जिल्ह्याच्या उत्तरेस भंडारा जिल्हा व पूर्वेस छत्तीसगड राज्य आहे. दक्षिणेस आंध्रप्रदेश आणि पश्चिमेस चंद्रपूर जिल्हा आहे.</li>
</ul>
<div><span style="font-size: 12pt;"><strong><span style="color: #ff0000;">गडचिरोली जिल्हा विशेष </span></strong></span></div>
<ul>
<li>चंद्रपूर जिल्ह्याचे विभाजन करून <strong>26 ऑगस्ट 1982</strong> रोजी हा जिल्हा अस्तित्वात आला.</li>
<li>गडचिरोली हा आदिवासी जिल्हा व नक्षलवाद्यांचा जिल्हा म्हणून ओळखला जातो. गोंड ही येथील प्रमुख</li>
<li>आदिवासी जमात होय. या जिल्ह्यात लोकसंख्येची घनता व साक्षरतेचे प्रमाण सर्वात कमी आहे.</li>
<li>राज्यातील ओद्योगिकदृष्ट्या सर्वाधिक मागासलेला जिल्हा म्हणून गडचीरोलीला ओळखले जाते.</li>
</ul>
<div><span style="font-size: 12pt;"><strong><span style="color: #ff0000;">गडचिरोली जिल्ह्यातील प्रमुख स्थळे </span> </strong></span></div>
<ul>
<li><strong>हेमलकसा-</strong> अपंग व कुष्टरोगी यांच्या उपचार व पुनर्वसनाकरिता बाबा आमटे व त्यांचे चिरंजीव डॉ. प्रकाश आमटे यांनी एक प्रकल्प सुरु केला आहे.</li>
<li><strong>सिरोंचा </strong> येथे दर बारा वर्षांनी सिंहस्थ पर्वणी यात्रा भरते.</li>
<li><strong>आरमोरी </strong> या गावात त्रिदल पध्दतीचे शैव मंदिर आहे. हे मंदिर गोंड राजा हरीश्र्चंद्राने बांधले जो वैरागडचा किल्लेदार होता. नंतर हा भाग रघुजी भोसलेच्या ताब्यात गेला.</li>
<li><strong>शोधग्राम </strong> डॉ. अभय बंग व त्यांच्या पत्नी डॉ. राणी बंग यांचे येथे आरोग्य केंद्र आहे.</li>
<li><strong>वैरागड </strong> खोब्रागडी व सातनाला नद्यांच्या संगमावर आरमोरी तालुक्यात हा प्रसिध्द किल्ला आहे. विराट राजाची ही राजधानी . हा किल्ला राजा बाबाजी बल्लार शहा याने <strong>1572</strong> मध्ये बांधला असे मानतात.</li>
</ul>
<div><span style="color: #ff0000;"><strong><span style="font-size: 14pt;">6. चंद्रपूर जिल्हा :</span> </strong></span></div>
<ul>
<li><strong>जिल्ह्याचे मुख्य ठिकाण </strong> चंद्रपूर</li>
<li><strong>क्षेत्रफळ </strong> 11,443 चौ.कि.मी.</li>
<li><strong>लोकसंख्या </strong> 21,94,162 (सन 2011 च्या जनगणनेनुसार)</li>
<li><strong>तालुके </strong> 15  <span style="color: #ff0000;">गोंडपिंपरी, ब्रम्हपुरी, सिंदेवाही, भद्रावती, वरोरा, चंद्रपुर, राजुरा, चिमुर, नागभीड, मूल, जिवती, बल्लारपूर, पोंभूर्णा, सावली, कोपरना.</span></li>
<li><strong>सीमा </strong> चंद्रपूर जिल्ह्याच्या उत्तरेस भंडारा व नागपुर हे जिल्हे व पूर्वेस गडचिरोली जिल्हा आहे. दक्षिणेस आंध्र प्रदेशातील आदिलाबाद जिल्हा आणि पश्चिमेस यवतमाळ जिल्हा, वायव्येस वर्धा जिल्हा आहे.</li>
</ul>
<div><span style="font-size: 12pt;"><strong><span style="color: #ff0000;">चंद्रपूर जिल्हा विशेष </span> </strong></span></div>
<ul>
<li>गोंड राजे व ब्रिटिश राजवटीत तसेच स्वातंत्र्यानंतरही अनेक वर्ष हा जिल्हा चांदा नावाने ओळखला जात होता. पुढे त्याचे नवा चंद्रपुर असे झाले.</li>
<li>चंद्रपूर जिल्हा हा राज्यातील सर्वाधिक सीमेंट कारखाने असलेला जिल्हा म्हणून गणला जातो. येथे राज्यातील पहिला लोह-पोलाद प्रकल्प आहे.</li>
<li>या जिल्ह्यातील <span style="color: #ff0000;">कोळसा, सीमेंट व बल्लापूर</span> येथील पेपर मिल प्रसिद्ध आहे.</li>
</ul>
<div><span style="font-size: 12pt;"><strong><span style="color: #ff0000;">चंद्रपूर जिल्ह्यातील प्रमुख स्थळे </span> </strong></span></div>
<ul>
<li><strong>चंद्रपूर </strong> गोंड राज्याची राजधानी. चंद्र्पुरातील महाकालीचे मंदिर व गोंडकालीन किल्ला प्रेक्षणीय आहे.</li>
<li><strong>बल्लारपूर </strong> औष्णिक विधुत निर्मिती केंद्र आहे. दगडी कोळशाच्या खाणी आहेत.</li>
<li><strong>भद्रावती </strong> युद्धसाहित्यनिर्मितीच्या कारखान्यासाठी विशेष प्रसिद्ध आहे. येथील विजासन टेकडीवर बोद्धकालीन लेणी आहेत. जवळच ताडोबा राष्ट्रीय उधान आहे.</li>
<li><strong>वरोरा </strong> बाबा आमटे यांनी स्थापन केलेला आनंदवन प्रकल्प येथे आहे.</li>
<li><strong>मूल </strong> धानाच्या किंवा भाताच्या गिरण्यांकरीत्या प्रसिद्ध.</li>
<li><strong>सोमनाथ </strong> निसर्गरम्य ठिकाण, रोगमुक्त झालेल्या कुष्ठरोग्यांची वसाहत व श्रमसंस्कार शिबीरे यासाठी प्रसिद्ध आहे.</li>
</ul>
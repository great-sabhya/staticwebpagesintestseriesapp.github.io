<h1>>पुणे प्रशासकीय विभागाबद्दल संपूर्ण माहिती Part - 2</h1>

<div ><span style="color: #ff0000;"><strong><span style="font-size: 14pt;">4. कोल्हापूर जिल्हा</span></strong></span></div>
<ul>
<li><strong>जिल्ह्याचे मुख्य ठिकाण</strong>  <span style="color: #ff0000;">कोल्हापूर  </span></li>
<li><strong>क्षेत्रफळ</strong>  <span style="color: #ff0000;">7,685 चौ. कि.मी.</span></li>
<li><strong>लोकसंख्या</strong>  <span style="color: #ff0000;">38,77,015 (सन 2011 च्या जनगणनेनुसार)</span></li>
<li><strong>तालुके</strong>  <span style="color: #ff0000;">12</span>  शहुवाडी, हातकणगले, पन्हाळा, शिरोळ, करवीर, गगनबावडा, आजरा, चंदगड, गडहिंग्लज, कागल, भुदगड (गारगोटी), राधानगरी.</li>
<li><strong>सीमा</strong>  उत्तरेस सांगली जिल्हा, पूर्वेस व दक्षिणेस कर्नाटक राज्य, पश्चिमेस रत्नागिरी व सिंधुदुर्ग जिल्हे आहे.</li>
</ul>
<div><span style="color: #ff0000; font-size: 12pt;"><strong>कोल्हापूर जिल्हा विशेष </strong> </span></div>
<ul>
<li>पुराणात अशी दंतकथा आहे कि महालक्ष्मीने हा परिसर आपल्या गदेने महापुरापासून वाचविला म्हणून या परिसरास <span style="color: #ff0000;">&#8216;करवीर&#8217;</span> असे नाव पडले. दुसर्‍या एका दंतकथेनुसार एका टेकडीवर &#8216;कोल्हासूर&#8217; नावाच्या दैत्याचा वध केला गेला यावरून कोल्हापूर हे नाव पडले.</li>
<li>हा जिल्हा <span style="color: #ff0000;">राजर्षी शाहुंची जन्मभूमी</span> आहे. <span style="color: #ff0000;">गानसम्राज्ञी लता मंगेशकर</span> याच जिल्ह्यातील आहेत.</li>
<li>गुळाच्या उत्पादनासाठी प्रसिद्ध. अतिशय <span style="color: #ff0000;">प्राचीन महालक्ष्मीचे मंदीर, हे मंदीर राजा कर्णदेव</span> यांनी बांधले.</li>
</ul>
<div><span style="font-size: 12pt;"><strong><span style="color: #ff0000;">कोल्हापूर जिल्ह्यातील प्रमुख स्थळे</span> </strong></span></div>
<ul>
<li><strong>कोल्हापूर</strong>  महालक्ष्मी मंदीर, रंकाळा तलाव, नवीन राजवाडा व शालिनी पॅलेस ही प्रक्षणीय स्थळे आहेत. &#8216;कुस्तीगिरांची पंढरी&#8217; म्हणून ओळखले जाते. &#8216;खासबाग&#8217; हे कुस्तीचे प्रसिद्ध मैदान येथेच आहे. अलीकडे या शहरास कलानगरी म्हणून ओळखले जाते.</li>
<li><strong>पन्हाळा</strong>  पन्हाळा हे थंड हवेचे ठिकाण असून पर्यटन केंद्र म्हणून विकसित झाले आहे. येथे पन्हाळगड हा किल्ला आहे.</li>
<li><strong>राधानगर</strong>  हे तालुक्याचे मुख्य ठिकाण असून येथे अभयारण्य आहे. ते राधानगरी अभयारण्य म्हणून ओळखले जाते.</li>
<li><strong>बाहुबली</strong>  हे ठिकाण जैन धर्मियांचे एक महत्वाचे तीर्थक्षेत्र आहे.</li>
<li><strong>आजरा</strong>  (तालुका स्थळ) रावळनाथ व रामलिंग मंदिरे व एक पडका किल्ला तसेच बॉक्साईटचे साठे यासाठी हा भाग प्रसिद्ध. रामलिंग मंदीर त्याच्या निसर्गरम्यते मुळे लोकांचे आवडते ठिकाण.</li>
<li><strong>आळते</strong>  (ता. हातकणगले) लाल रंग म्हणजे आळता तयार करण्यासंबंधी हे गांव मध्ययुगात प्रसिद्ध होते. आजही काही प्रमाणात आळत्याची निर्मिती येथे होते. गुहेतील शिवमंदिर प्रसिद्ध. ही मुळची जैन धर्मीय गुहा.</li>
<li><strong>इचलकरंजी</strong>  (हातकणगले ता.) हातमागावरील साडया व इतर कपड्यांसाठी हे शहर प्रसिद्ध म्हणून या गावास मँचेस्टर म्हणत. बाळकृष्णबुवा इचलकरंजीकर हे प्रसिद्ध शास्त्रीय गायक याच गावातले. शास्त्रीय संगीत क्षेत्रात या गावाने मोठे योगदान दिले आहेत.</li>
<li><strong>कणेरी</strong>  (करवीर ता.) लिंगायतांचे पीठ, कडसिद्धे श्वराचा मठ यासाठी हे गाव प्रसिद्ध इ.स. 12 व्या शंतकापासून या मठाला इतिहास आहे.पन्हाळ्याच्या पाटील कुटुंबाकडे असलेल्या ताम्रपटात या मठाचा उल्लेख आढळतो.</li>
<li><strong>बालिंगे</strong>  (कात्यायनी पार्क) (करवीरा ता.) कात्यायनी मंदीर व निसर्ग यासाठी प्रसिद्ध. कात्यायनीचे एवढे मोठे क्षेत्र महाराष्ट्रात दुसरे नाही.</li>
<li><strong>ज्योतिबा</strong>  (ता. पन्हाळा) 1730 मध्ये ज्योतिबाचे मंदीर राणाजीराव शिंदेंनी बांधले. येथे मोठी यात्रा भरते.</li>
<li><strong>वडगाव</strong>  हे गाव हातकणगले या तालुक्यात असून येथे धनाजी घोरपडेंची समाधी आहे.</li>
<li><strong>नरसिंहांची वाडी</strong>  यास नरसोबाची वाडी म्हणून ओळखतात. दत्त मंदिरासाठी प्रसिद्ध.</li>
<li><strong>हुपरी</strong>  हे गाव हातकणगले या तालुक्यात असून हे गाव चांदी व चांदीच्या दागिन्यांसाठी प्रसिद्ध आहे.</li>
</ul>
<div><span style="color: #ff0000; font-size: 12pt;"><strong>कोल्हापूर जिल्ह्याची वैशिष्ट्ये </strong></span></div>
<ul>
<li>कोल्हापूर जिल्ह्यात शेंगाचे तेल गाळण्याचे कारखाने <span style="color: #ff0000;">जयसिंगपूर, इचलकरंजी, वडगांव तेथे आहे.  </span></li>
<li>कोल्हापूर जिल्ह्यात पातळे विणण्याचे माग इचलकरंजीत आहेत.</li>
<li><span style="color: #ff0000;">हातकणगले</span> तालुक्यात हुपरी येथे चांदीचे दागिने तयार करतात.</li>
<li>कोल्हापूर जिल्ह्यातून<span style="color: #ff0000;"> पुणे-बेंगलोर (4)</span> हा राष्ट्रीय महामार्ग गेला आहे.</li>
<li>कोल्हापूर जिल्ह्यात हातकणगले या तालुक्यात पानमळे आहेत.</li>
<li>कोल्हापुरी लोक बेंदराच्या सणाला बैलाची पुजा करतात.</li>
<li>कोल्हापूर फेटा, चपला, पैलवान, गूळ इत्यादि बाबींसाठी प्रसिद्ध आहे.</li>
<li>कोल्हापूर जिल्ह्यात राधानगरी व गगनबावडा तालुक्यात आश्रमशाळा आहेत.</li>
<li><span style="color: #ff0000;">पन्हाळा किल्ला पन्हाळा</span> तालुक्यात आहे.</li>
<li><span style="color: #ff0000;">विशालगड किल्ला</span> शाहूवाडी तालुक्यात आहे.</li>
<li>सतीची समाधी<span style="color: #ff0000;"> विशालगड किल्ल्यावर</span> आहे.</li>
<li>राधानगरीचे धरण भोगावती नदीवर बांधले आहे.</li>
<li>राधानगरीच्या धरणातील पाण्याच्या साठयाला लक्ष्मीसागर तलाव म्हणतात.</li>
<li><span style="color: #ff0000;">शिवाजी विधापीठ कोल्हापूरला</span> आहे.</li>
<li>कोल्हापूरला खासबाग मैदान आहे.</li>
<li>महाराष्ट्रातील सर्वात मोठी सहकारी औधोगिक वसाहत इचलकरंजीला आहे.</li>
<li>शालिनी पॅलेस कोल्हापूरला आहे.</li>
<li>कोल्हापूर मालवण मार्ग हा गैबी खिंडीतून गेला आहे.</li>
<li>कोल्हापूर मालवण हा मार्ग फोंडा घाटातून गेला आहे.</li>
</ul>
<div ><span style="color: #ff0000;"><strong><span style="font-size: 14pt;">5. सोलापूर जिल्हा</span></strong></span></div>
<ul>
<li><strong>जिल्ह्याचे मुख्य ठिकाण</strong>  <span style="color: #ff0000;">सोलापूर     </span></li>
<li><strong>क्षेत्रफळ</strong>  <span style="color: #ff0000;">14,895 चौ.कि.मी.</span></li>
<li><strong>लोकसंख्या</strong>  <span style="color: #ff0000;">43,15,527 (सन 2011 च्या जनगणनेनुसार)</span></li>
<li><strong>तालुके</strong>  <span style="color: #ff0000;">11</span>  करमाळे, बार्शी, माढे, माळशिरस, मोहोळ, पंढरपूर, उत्तर सोलापूर, दक्षिण सोलापूर, सांगोला, मंगळवेढे, अक्कलकोट.</li>
<li><strong>सीमा</strong>  उत्तरेस अहमदनगर व उस्मानाबाद जिल्हा, पूर्वेस उस्मानाबाद जिल्हा, पश्चिमेस सातारा जिल्हा, दक्षिणेस सांगली जिल्हा व कर्नाटक राज्य असून वायव्येस पुणे जिल्हा आहे.</li>
</ul>
<div><span style="font-size: 12pt;"><span style="color: #ff0000;"><strong>सोलापूर जिल्हा विशेष</strong> </span></span></div>
<ul>
<li><span style="color: #ff0000;">हातमाग चादरी, ज्वारीचे कोठार व विठ्ठलाचे मंदीर (पंढरपूर)</span> यासाठी प्रसिद्ध. मुळेगांव येथे कोरडवाहु शेती संशोधन केंद्र 1933 पासून कार्यरत आहे.भारतास स्वातंत्र्य मिळण्यापूर्वी <strong>1930</strong> मध्ये एक अभूतपूर्व घटना सोलापूरच्या इतिहासात घडली. <strong>मे 1930</strong> मध्ये ब्रिटीशांनी गांधीजींना अटक केल्यानंतर पोलीसाच्या गोळीबाराने प्रक्षुब्ध झालेल्या जनतेने शहरातील पोलीस व इंग्रज अधिकार्‍यांना पळवून लावले व तीन दिवस जिल्ह्याचा कारभार सभांळला.</li>
<li><span style="color: #ff0000;">येथील मराठी लावणी</span> सारस्वताचे एक लेणे ठरली आहे.</li>
</ul>
<div><span style="color: #ff0000; font-size: 12pt;"><strong>सोलापूर जिल्ह्यातील प्रमुख स्थळे</strong> </span></div>
<ul>
<li><strong>सोलापूर</strong>  येथील चादरी &#8216;सोलापुरी चादर&#8217; या नावाने विशेष प्रसिद्ध आहेत.</li>
<li><strong>पंढरपूर</strong>  पंढरपूर हे देशातील प्रमुख तिर्थक्षेत्रापैकी एक आहे. येथे महाराष्ट्राचे दैवत विठ्ठल-रुखमिणीचे मंदीर असून आषाढी व कार्तिकी एकादशीला लाखो लोक दर्शनाला येतात.</li>
<li><strong>अक्कलकोट</strong>  स्वामी समर्थ यांचे मोठे मंदीर.</li>
<li><strong>करमाळे</strong>  येथील भुईकोट किल्ला व अष्टकोनी विहीर प्रसिद्ध आहे.</li>
<li><strong>बेगमपुर</strong>  ता. मोहळ  येथे औरंगजेबाच्या मुलीची कबर आहे.</li>
<li><strong>ब्र्म्ह्पुरी</strong>  हे गाव मंगळवेढा या तालुक्यात येत असून येथे यादवकालीन सिद्धेश्वर मंदीर आहे.</li>
<li><strong>नान्नज</strong>  सोलापूरपासून <span style="color: #ff0000;">20 किमी.</span> अंतरावर नान्नज हे ठिकाण वसले आहे. हरिणे व आकर्षक व दुर्मिळ अशा &#8216;माळढोक&#8217; या पक्षांसाठी नान्नज येथील अभयारण्य प्रसिद्ध आहे.</li>
</ul>
<div><span style="font-size: 12pt;"><strong><span style="color: #ff0000;">सोलापूरजिल्ह्याची वैशिष्ट्ये<br />
</span></strong></span></div>
<ul>
<li><span style="color: #ff0000;">सोलापूर जिल्ह्याला महाराष्ट्रातील ज्वारीचे कोठार</span> म्हणतात.</li>
<li><span style="color: #ff0000;">चादरीसाठी प्रसिद्ध शहर</span> म्हणजे सोलापूर होय.</li>
<li>सोलापूर जिल्ह्यातून <span style="color: #ff0000;">भीमा, सिना, माण, भोगावती, बोरी</span> या नद्या वाहतात.</li>
<li>सोलापूर जिल्ह्यामध्ये औधोगिक वसाहती <span style="color: #ff0000;">सोलापूर, कुर्डूवाडी, चिंचोळी</span> येथे आहे.</li>
<li>सोलापूर जिल्ह्यातील प्रमुख औधोगिक उत्पादने चादरी, हातमाग, तयार कपडे, तंबाखू, लोखंडी सामान हे आहेत.</li>
<li>सोलापूर जिल्ह्यातील लोहमार्ग मुंबई-पुणे-सोलापूर-मद्रास(ब्रोडगेज), सोलापूर-गदग(मिटरगेज), मिरज-कुर्डूवाडी-लातूर(नॅरोगेज).</li>
<li>वैराग हे धार्मिक स्थळ सोलापूर जिल्ह्यात आहे.</li>
<li>सोलापूर जिल्ह्यात <span style="color: #ff0000;">पंढरपूर हे महाराष्ट्रातील प्रसिद्ध पवित्र क्षेत्र</span> आहे.</li>
<li>सोलापूर जिल्ह्यातून गेलेले राष्ट्रीय हमरस्ते पुणे-सोलापूर-हैद्राबाद, सोलापूर-चित्रदुर्ग.</li>
<li>चीन मधील युद्धकाळात <strong>1938 ते 1942</strong> या दरम्यान तेथे जाऊन रुग्णांची व गोरगरिबांची सेवा करणारे डॉ.व्दारकानाथ कोटणीस हे आंतराष्ट्रीय आदर्शव्यक्ती सोलापूरचे होत.</li>
</ul>